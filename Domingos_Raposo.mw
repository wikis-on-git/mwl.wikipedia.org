'''Domingos Abílio Gomes Raposo''' ([[Malhadas]], [[17 de Maio]] de [[1952]]) ye porsor i un de ls maiores specialistas na [[Lhéngua Mirandesa]].

Domingos Raposo lhicenciou-se an Stória pula Faculdade de Lhetras de la Ounibersidade de l Porto, an 1980. Adespuis fizo l Mestrado an Stória de las Populaçones na Ounibersidade de l Minho. Ye porsor de la Ounibersidade de Trás ls Montes i Alto Douro (UTAD). 

Fui redator i cordenador de l jornal "Planalto Mirandês", publicado pula Associaçon de Munecípios de l Praino Mirandés, antre 1984 i 1988, i cordenador de l Projeto Cultural Antegrado de Miranda de l Douro.

An 1985 criou la deciplina oupcional de Lhéngua Mirandesa i an 1987 ourganizou i eiditou las atas de las Purmeiras Jornadas de Lhéngua i Cultura Mirandesas. Zde 1994, fui un de ls outores i cordenador de la comisson científica que eilaborou la Perpuosta de Cumbençon Ourtográfica Mirandesa (1995) i la Cumbençon Ourtográfica de la Lhéngua Mirandesa (1999). Colaborou, zde 2000, na 1ª Adenda a la Cumbençon Ourtográfica.

Domingos Raposo screbiu bários trabalhos i studos subre la Lhéngua Mirandesa i tamien ye outor d'obra discográfica cula recuolha de música tradecional mirandesa. 

{{rabisco}}
{{DEFAULTSORT:Raposo, Domingos}}
[[Catadorie:Biografies]]
[[Catadorie:Porsores de Pertual]]
[[Catadorie:Lhéngua mirandesa]]
