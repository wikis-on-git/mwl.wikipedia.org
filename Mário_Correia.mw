'''Mário António Pires Correia''' ([[Praia da Granja]], [[26 de Márcio]] de [[1952]]), ye un etnomusicólogo [[Pertual|pertués]], que fondou an [[Sendin]] l Centro de Música Tradecional Sonidos de la Tierra. Faç amportantes recuolhas de música tradecional na [[Tierra de Miranda]], que ne ls radadeiros anhos ténen sido eiditadas pula “Sonidos de la Tierra”.

Mário Correia lhicenciou-se an Eiquenomie i al mesmo tiempo dedicou-se al studo i dibulgaçon de las músicas tradecionales. Zde 1970 colaborou na rebista de música popular "''MC - Mundo da Canção''", eiditada ne l [[Porto]], i fui sou diretor 1976 a 1998. Rializou ls porgramas de rádio “''Cantares de Amigo''” i “''Eurofonias''”, até 1997, i depuis fui un de ls fundadores de la "Mirandum FM", rádio lhocal de l cunceilho de [[Miranda de l Douro]]. Antre 1971 i 1998 fui l respunsable pula porgramaçon de l Festibal Antercéltico de l Porto i an 2000 criou l Festibal Antercéltico de Sendin de que ye l mentor i ourganizador.

Colaborou cula eiquipa de la série de telebison “''Povo que Canta''” na rializaçon de dous filmes dedicados a [[Trás ls Montes]] i ten colaborado cun bárias perdutoras de telebison nacionales i estrangeiras na rializaçon de filmes documentales subre las tradiçones musicales populares pertuesas nas árias raia cun [[Castielha i Lhion]], percipalmente na Tierra de Miranda.

An 1998 criou, l'eiditora i perdutora musical “Sonidos de la Tierra”, que faç recuolhas musicales de la tradiçon oural pertuesa i yá eiditou mais de 50 discos i bários lhibros, ourganiza cuncertos i de festibales, i eidita la rebista de dibulgaçon de la música i de las tradiçones populares "Trad&Folk". An Setembre de 2001, fondou l Centro de Musica Tradecional Sonidos de la Tierra.

{{rabisco}}
{{DEFAULTSORT: Correia, Mário}}
[[Catadorie:Etnógrafos de Pertual]]
