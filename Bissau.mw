[[Fexeiro:GW-Bissau.png|right|250px|thumb|Guiné-Bissau]]
[[Fexeiro:Bissau geba.png|250px|right|thumb|Bissau bista de l riu Géba.]]
'''Bissau''' ye la maior cidade i i capital de la [[Guiné-Bissau]].

La [[cidade]] queda ne l [[stuário]] de l [[Riu Geba]], na cuosta [[Ouceano Atlántico|atlántica]]. Ye la maior cidade de l [[paíç]], cul maior [[porto]], assi cumo l centro admenistratibo i melitar de la [[region]]. [[Cascaboi]] lhocalmente chamado de mancarra, [[madeira]], [[coco]], [[ólio]] de [[palmeira]], i [[borraixa]] son ls pordutos percipales porduzidos an Bissau. Fundada an [[1687]] puls [[Pertual|pertueses]], tornou-se un porto forteficado i centro de [[quemércio]]. An [[1942]] tornou-se capital de la Guiné Pertuesa, mas fui sustituída por [[Madina de l Boé]] an [[1973]]-[[1974]]. La cidade ten populaçon stimada an 322.392 habitantes (dados oufeciales hai pouco), cun ua ária de 77 kn², l que corresponde a 4.187 hab/km². 

Bissau ye tamien la [[capital]] de l [[subdebisones de la Guiné-Bissau|setor outónomo]] de [[Bissau (setor outónomo)|Bissau]]. 

La cidade ye coincida pul sou [[Antruido]] anual. Outras atraçones ancluen la [[Fortaleza de San Jesé de la Amura|Fortaleza d’Amura]], cuntenendo l mausoléu de [[Amílcar Cabral]] (lhíder nacionalista que ajudou a fundar l [[PAIGC|Partido Africano pula Andependéncia de la Guiné i Cabo Berde – PAIGC]]), l menumiento de l [[Memorial Pidjiguiti]] pa ls pescadores i barqueiros muortos na ''[[Grebe de las Docas de la Guiné-Bissau]]'' an [[3 de Agosto]] de [[1959]], i tamien l Anstituto Nacional de Artes de la Guiné-Bissau. Ancóntran-se tamien l Nuobo Stádio de la Guiné-Bissau i bárias [[praia]]s de grande beleza más afastadas. Bários de ls sous [[eidifício]]s fúrun arruinados durante la [[guerra cebil]], ancluindo l [[Palácio Persidencial]] i l Centro de Cultura Francesa de la Guiné-Bissau.

La cidade ampeçou ne ls redadeiros anhos a spurmentar nuobas anfrastruturas modernas cumo la nuoba assemblé de l pobo, la nuoba puonte Amilcar Cabral, la nuoba sede de Banco de ls Stados de la África de Oeste, antre outros...

L aeroporto que sirbe Bissau ye l Aeroporto Anternacional Osbaldo Bieira.

[[Catadorie:Cidades de la Guiné-Bissau]]
[[Catadorie:Capitales de la África]]
[[Catadorie:Antigos territórios pertueses]]
