[[Fexeiro:S Silvestre 60 anos 2005 6.JPG|260px|thumb||Pessonas a fazer çporto.]]
[[Fexeiro:20131031 FR06 Amandine Henry 9019.jpg|miniaturadaimagem|Çporto]]
'''Çporto''' ye ua [[atebidade física]] sujeita a ciertos rigulamientos i que giralmente ten a ber cun cumpetiçon antre praticantes. Para ua atebidade ser çporto ten de meter alblidades i [[capacidade]]s motoras, [[regras]] anstituídas por ua [[federaçon]] ourganizadora i cumpetiçon antre cuntrairos. Alguas modalidades çportibas fázen-se cun máquinas que nun eisígen sfuorço, ende sendo mais amportante la [[çtreza]] i la [[cuncentraçon]] do que l eisercício físico. An termos eidiales, l çporto adbirte i antreten, i custitui un modo metódico i antenso dun jogo que quier chegar a la purfeiçon i a la cordenaçon de l sfuorço [[músquelo|musquelar]] para ua melhorie física i spritual de l ser houmano. Las modalidades çportibas puoden ser coletibas, dobles ó andebiduales, mas siempre cun un adbersairo. 

Tamien podemos definir çporto cumo un fenómeno sociocultural, que ambuolbe la prática beluntaira de atebidade percipalmente física cumpetitiba cun oujetibo recreatibo ó porfessional, ó percipalmente física nun cumpetitiba cun oujetibo de [[çcanso]], cuntrebuindo pa la formaçon, zambolbimiento i/ó melhorie física, anteletual i psíquica de ls sous praticantes i spetadores. Para alhá de ser un modo de criar ua eidentidade çportiba para la ancluson social.

La atebidade çportiba puode ser aplicada inda na pormoçon de la salude na eiducaçon, aplicando l coincimiento specializado cumpletando ls antresses beluntairos dua quemunidade nun specializada.

== Stória ==
L çporto coincido cumo ye hoije, ó çporto moderno, fui nacendo nas scuolas de la [[Anglaterra]] de l [[seclo XVIII]], brício de l capitalismo.

Circados pula eideologie capitalista, que apregona la orde, l racionalismo, la cumpetiçon i la einiciatiba andebidual, ls alunos de las scuolas anglesas zambuolben un nuobo formato pa ls jogos populares desse tiempo, dando ourige al çporte. Aparécen ls campionatos antre scuolas, clúbios i depuis las federaçones, strumientos que als poucos ban assentando la prática çportiba. 

Adepuis de frimado l capitalismo i de el se sparbar pul mundo, l çporto, antes lhemitado a la Ouropa, bai ganhando spácio ne ls outros cuntinentes. Seguindo la mesma lógica capitalista, l çporto mete-se pulas culturas i agarra l spácio de las práticas populares, lhebando la eidiologie capitalista al mundo anteiro.

Antre outras rezones, pul sou potencial catártico, que dá al spetador la possiblidade dun bien star atrabeç de l porcesso de trasferéncia de sous própios porblemas al ambiente de jogo, l çporto passa a ser un chamadeiro de juntouros. Aporbeitando esse poder de l çporto, ampresários agárran-se a las defrentes partes relacionadas cul çporte: bestimientas, clúbios, acessórios, redes de telbison, antre outros. I tamien l Stado passa a ousar l çporte para ganhar popularidade i porjeçon anternacional.

Ounido als meios de quemunicaçon social, antressados an mais spácio i lúcaro pa ls sous patrocinadores, l çporto sufre mui fuortes trasformaçones, subretodo ne l modo ye trasmitido. Oumenta l carátele spetacular de las cumpetiçones, l que se torna bisible pula la perséncia de telifones ne ls stádios, eisisténcia de canales de telbison specializados an çporto, oumiento de la prática de “çportes de la moda” i mássima balorizaçon i anfluença social de ls atletas cun mais sucesso. A dar eideia a essa nuoba fase de l çporto, aparece la spresson “çporto spetaclo”, modelo atual de l fenómeno eiqui tratado.

Pa l Doutor an [[antropologie social]] Arlei Damo, ua cumpetiçon çportiba ye "até cierto punto" ua eilusion, pus nun ampata na bida ó die-la-die de las pessonas, a nun ser de ls que stéian diretamente lhigados a la prática de l çporto<ref>Dante Gresco. Las rezones de l çporto. National Geographic Brasil. Júnio de 2007</ref>.

== Refréncias ==
{{ref-section}}

== {{Ber tamien}} ==
* [[Jogos de la Lusofonie]]
* [[Jogos Oulímpicos]]
* [[Jogos Pan-amaricanos]]
* [[Lista de çportos]]
* [[Lista de média de público an eibentos çportibos]]
* [[Logística çportiba]]
* [[Çporto nacional]]

== Refréncias ==
<references/>

[[Catadorie:Çportos]]
