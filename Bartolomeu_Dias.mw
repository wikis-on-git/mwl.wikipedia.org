[[Fexeiro:Dias statue (cropped), Cape Town.jpg|200px|thumb|right|Státua de Bartolomeu Dias na [[Cidade de l Cabo]].]]
'''Bartolomeu Dias''' (c. [[1450]] — cerca de l [[Cabo de la Buona Spráncia]], [[29 de Maio]] de [[1500]]), fui un nabegador [[Pertual|pertués]] que quedou célebre por tener sido l purmeiro ouropeu a nabegar para para alhá de l stremo sul de [[África]], "dobrando" l [[Cabo de la Buona Spráncia]] i chegando al [[ouceano Índico]] a partir de l [[Atlántico]]. 

Del, que tenie ouriges [[judaicas]],<ref>[http://www.hbv.lumic.com/Os_Hebraicos_da_Amazonia.pdf VELTMAN, Henrique. ''Os Hebraicos da Amazônia'']</ref> nun se conhécen ls antepassados, mas mercés i armas a el outorgadas passórun a sous çcendentes. Sou armano fui [[Diogo Dias]]. Hai quien l diga çcendente de [[Dinis Dias]] scudeiro de [[Juan I de Pertual|D. Juan I]] i cumo nabegador çcubrira [[Cabo Berde]] an 1445. Nun se sabe adonde i quando naciu, inda assi alguns storiadores susténtan tener el nacido an [[Mirandela]], [[Trás ls Montes]]. Subre la sue família sabe-se solo qu'un pariente, Dinis Dias e Fernandes, na década de [[1440]] terá quemandado spediçones marítimas al lhargo de la cuosta de l Norte de África, tenendo bejitado las ilhas de Cabo Berde.

Na sue mocidade terá frequentado las aulas de [[Matemática]] i [[Astronomie]] na [[Ounibersidade de Lhisboua]] i serbiu na fortaleza de [[San Jorge de la Mina]]. Staba halbelitado quier a detreminar las cordenadas dun lhocal, quier a anfrentar tormientas i calmaries cumo las de l [[Golfo de la Guiné]]. 

An [[1486]], [[Juan II de Pertual|D. Juan II]] cunfiou-le l quemando de dues [[carabela]]s i dua [[nabeta]] de mantimientos cul antuito público de saber amboras de l [[Preste Juan]]. Al quemando de la [[carabela]] São Pantaleão staba [[João Infante]]. L perpósito nun declarado de la spediçon serie ambestigar la berdadeira stenson para Sul de las cuostas de l cuntinente africano, de forma a abaluar la possiblidade dun [[Çcubierta de l camino marítimo pa la Índia|camino marítimo pa la Índia]]. Mas antes desso, capitaneara un nabio na spediçon de [[Diogo de Azambuja]] al Golfo de la Guiné.


Marenheiro speriente, l purmeiro a chegar al [[Cabo de las Tormentas]], cumo l batizou an [[1488]] (chamado assi pus alhá ancuntrou grandes bendabales i tormientas), un de ls mais amportantes acuntecimientos de la stória de las nabegaçones. La spediçon partiu de [[Lhisboua]] an agosto de [[1487]] a bordo lhebában dous negros i quatro negras, acaçados por [[Diogo Cão]] na cuosta oucidental africana. Bien quemidos i bestidos, seran lhargados na cuosta ouriental p que teçtemúnhen cerca daqueilhas populaçones daquelas regiones la bundade i grandeza de ls pertueses, i al mesmo tiempo arrecolher anformaçones subre l reino de l [[Preste Juan]].

An dezembre chegou a la cuosta de l'atual [[Namíbia]], l punto mais a sul cartografado pula spediçon de Diogo Cão. Cuntinando para sul, çcubriu purmeiro la [[Angra de ls Ilhéus]], sendo assaltado, an seguida, por un biolento temporal. Treze dies depuis, percurou la cuosta, ancuntrando solo l mar. Aprobeitando ls aires benidos de la [[Antártica]] que assópran bigorosamente ne l Atlántico Sul, nabegou para nordeste, reçcobrindo la cuosta, qu'ende yá tenie l'ourientaçon este-oeste i norte (yá para lheste de l [[Cabo de la Buona Spráncia]], que fui renomeado pul rei pertués D. Juan II, assegurando la spráncia de se chegar a la Índia, para mercar las tan neçairas speciaries i outros artigos de lhuxo.

Antes para se chegar a la Índia era perciso solo cruzar l [[Mar Mediterráneo]] passando por [[Génoba]] i [[Beneza]], que éran grandes centros comerciales grácias al [[Renacimiento]], solo que éran agora dominados puls turcos. Percisando anton cruzar l Atlántico, chamado naquel tiempo de L Mar Tenebroso, acraditando-se que nel habie monstros deboradores d'ambarcaçones i dar la buolta na África, para se chegar a la Índia), cuntinou para lheste, cartografando dibersas baias de la cuosta de l'atual [[África de l Sul]] (úteles ne l feturo cumo [[porto|portos naturales]]), i chegando até a la [[baía de Algoa]] (800&nbsp;Km la lheste de l cabo de la Buona Spráncia), anton coincido cumo [[Cabo de las Tormientas]].
 

Inda assi, la tripulaçon reboltada oubrigou l [[capitan]] a retornar a [[Pertual]] pula lhinha de la cuosta para oeste. Ne l regresso, cula cuosta siempre besible, çcubriu l [[Cabo de las Agulhas]], l punto mais la sul de l cuntinente, i l [[Cabo de la Buona Spráncia|Cabo de las Tormientas]], atual [[Cabo de la Buona Spráncia]], cuja [[lhongitude]] tenie cuntornado por alto mar na biaige d'ida, nessa biaige de buolta puso padrones de piedra ne ls percipales puntos çcubiertos: l'atual False Island, la punta de l Cabo de las Tormientas, anton çcubierto, i l Cabo de la Buolta, hoije Diaz Point. Retornou a Lhisboua an dezembre de [[1488]].L sucesso de la sue çcubierta de l camino pa la Índia nun fui recumpensado.

Acumpanhou la custruçon de ls nabios i acumpanhou la squadra de [[Vasco da Gama]], an 1499 cumo capitan dun de ls nabios que tenie cumo çtino até San Jorge de la Mina. La spediçon partiu an [[1497]]. An [[1500]], acumpanhou [[Pedro Álvares Cabral]] na famosa biaige an qu'este çcubriu l [[Brasil]]. Quando la frota seguie pa la [[Índia]], l nabio an qu'iba Bartolomeu Dias noufragou i l baliente marenheiro achou la muorte cerca de la sue çcubierta mais famosa - l [[Cabo de la Buona Spráncia]].

Bartolomeu Dias fui l purmeiro nabegador a nabegar lhoinge de la cuosta ne l Atlántico Sul. La sue biaige, cuntinada por Vasco da Gama, abriu l camino marítimo pa la Índia.

Serie an 1500 l percipal nabegador de la squadra de [[Pedro Álvares Cabral]]. La carta de [[Pero Vaz de Caminha]] faç dibersas refréncias a el, apuntando pa la cunfiança que nel tenie l capitan-mor. Quando l'armada de Cabral nabegaba an direçon al Cabo, passado sue stada ne l Brasil, un fuorte temporal fizo einundar quatro naus, antre eilhas la sue própia nau.

== Refréncias ==
{{ref-section}}

[[Catadorie:Nabegadores de Pertual]]
