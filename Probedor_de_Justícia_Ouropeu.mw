La funçon de '''Probedor de Justícia Ouropeu''' fui anstituída pul [[Tratado de Maastricht|Tratado de la Ounion Ouropeia]] de [[Maastricht]] ([[Países Baixos]]) an [[1992]] (Art. 195). L Probedor de Justícia (sede an [[Strasburgo]], [[Fráncia]]) atua cumo [[mediador]] i [[ombudsman]] (probedor) antre ls [[Cidadanie de la Ounion Ouropeia|cidadanos]] i la [[admenistraçon]] de la [[Ounion Ouropeia]]. Ten cumpeténcias para recebir i ambestigar [[queixa]]s apersentadas por qualquiera cidadano, [[ampresa]] ó [[anstituiçon]] de la Ounion Ouropeia ó qualquiera pessona singular ó [[Sustantibo coletibo|coletiba]] que more ó tenga la sue [[sede]] statutária nun [[paíç]] de la Ounion Ouropeia.

Las queixas puoden ser apersentadas por carta simples ó por un formulairo de queixa eiletrónico an qualquiera de las 23 [[Lhénguas de la Ounion Ouropeia|lhénguas oufeciales]] de la Ounion Ouropeia. Zde [[1 de janeiro]] de [[2000]] até [[31 de dezembre]] de [[2003]], l Probedor de Justícia recebiu 8549 queixas, antre eilhas cerca de 30% anserian-se na sfera de l [[mandato]] de l'uorgano. L mais de las queixas dízen respeito a causos de mala admenistraçon por parte de la [[Comisson Ouropeia]] i la falta de [[trasparéncia]]. Ls países d'adonde ben l mais de las queixas son de la [[Almanha]], [[Spanha]], Fráncia i [[Eitália]].

L Probedor de Justícia ye eileito pul [[Parlamiento Ouropeu]] por un período renobable de cinco anhos, que corresponde a ua [[lhegislatura]] de l Parlamiento Ouropeu. An [[1995]], l [[Finlándia|finlandés]] [[Jacob Söderman]] fui eileito l purmeiro Probedor de Justícia Ouropeu atuando até 2003. [[Nikiforos Diamandouros]], anterior Probedor de Justícia de la [[Grécia]], assumiu l cargo an [[1 de Abril]] de 2003 i fui reileito an Janeiro de [[2005]] para un mandato de cinco anhos.

== Probedores de Justícia==
# (1995-2003) - [[Jacob Söderman]]
# (2003-) - [[Nikiforos Diamandouros]]

== Lhigaçones sternas ==
*{{pt}} [http://www.ombudsman.europa.eu/home/pt/default.htm Provedor de Justiça Europeu - Página oficial]
*{{pt}} [http://europa.eu/institutions/others/ombudsman/index_pt.htm Provedor de Justiça Europeu - Página da União Européia]
*{{pt}} [http://www.ombudsman.europa.eu/form/pt/default.htm Provedor de Justiça Europeu - Formulário de queixa electrónico]
*{{pt}} [http://www.ombudsman.europa.eu/report/pt/default.htm Provedor de Justiça Europeu - Relatórios anuais]

[[Catadorie:Probedor de Justícia Ouropeu|*]]

[[ca:Defensor del Poble Europeu]]
[[cs:Evropský ombudsman]]
[[cy:Ombwdsman Ewropeaidd]]
[[da:Den Europæiske Ombudsmand]]
[[de:Europäischer Bürgerbeauftragter]]
[[el:Ευρωπαίος Διαμεσολαβητής]]
[[en:European Ombudsman]]
[[eo:Eŭropa Ombudsmano]]
[[es:Defensor del Pueblo Europeo]]
[[et:Euroopa Ombudsman]]
[[fi:Euroopan oikeusasiamies]]
[[fr:Médiateur européen]]
[[hu:Európai ombudsman]]
[[ia:Defensor del Populo Europee]]
[[it:Mediatore europeo]]
[[ja:欧州オンブズマン]]
[[lb:Europäeschen Ombudsmann]]
[[lt:Europos Ombudsmenas]]
[[mk:Европски Омбудсман]]
[[nl:Europese Ombudsman]]
[[no:Den europeiske ombudsmann]]
[[oc:Mediator europèu]]
[[pl:Europejski Rzecznik Praw Obywatelskich]]
[[pt:Provedor de Justiça Europeu]]
[[ru:Европейский уполномоченный по правам человека]]
[[sk:Európsky ombudsman]]
[[sl:Evropski varuh človekovih pravic]]
[[sv:Europeiska ombudsmannen]]
[[tr:Avrupa Ombudsmanı]]
[[uk:Європейський омбудсмен]]
[[zh:歐洲監察使]]
