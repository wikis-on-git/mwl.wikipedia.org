{{TraduçonOuto}}
{{Partido político
|nome=Partidu Socialista Andependente Mirandés
|cor=#FF0002
|logo=
|persidente=[[Antonho Quarteu]] i [[Balbina Martins]]
|fundaçon=[[9 de Nobembre]] de [[2004]]
|sede=
|eideologie=[[Socialismo]], [[nacionalismo]], [[houmanismo]]
|anternacional=
|site=[http://psamirandes.home.sapo.pt/mirandesberson.html ]
}}

L '''Partidu Socialista Andependente Mirandés''' (PSAM) yê un partidu etnico nacido de la respunsablidade de defender ls antreses i dreitos de ls trabalhadores de la Tierra de Miranda.

L PSAM fui fundado an l diê 9 de Nobembre de 2004, na aldiê i freguesie de Dues Eigreijas pur Balbina Martins i Antonho Quarteu, antre outros uitenta cumpanheiros benidos de todos ls Balhes de l Praino de Miranda. 

L PSAM se afirma cumo un partidu socialista andependente, purgressista pul desambolbimiento, de la democracie moderna, reibindicatibo de la eidentidade mirandesa i clasista pula ounion de todo l puôbo i al serbiço de la defensa de ls antresses de ls ouperairos de la andústria i de ls lhabradores de la tiêrra mirandeses.

L PSAM tamien cunsidra i acradita an la necesidade de lhuitar, defender i ancentibar la maiorie de ls bários balores culturales, lhenguisticos, etnicos, ounibersales, sociales, eiquenómicos i eticos de la herdança, tradiçones i cunsciência de l puobo de Miranda. I de mudar las biêlhas struturas de la saciadeda, assi cumo ancuntrar buônas soluçones par ls purblemas de la Tierra de Miranda puoda cuntinuar l sou prancipal camino drento de l paiç adonde stá antegrado, la Republica Pertuesa.

L PSAM ten un eidial oufecial de paç, sperança, houmanidade, ounidade, costruçon i eiducaçon prossimos de la justiça i eigualdade sociales par todos ls mirandeses i pertueses eimigrantes, antre outros armanos que biben en l Bal de Miranda. Para nós un Stato de Dreito yê algo que ten de ser çfrutado por todas las pessonas, seia eilha üa pessona pobre ou rica, ouperairo o lhabrador, jobe o biêlho, studante o çampregado, mirandés o pertués. Estes son ls balores i berdades más amportantes de nuôssa mensaige par todos ls cidadanos.

L PSAM ye un partidu socialista andependente de squerda que recusa qualquiêra fuôrma de sploraçon chenico de oupresson, einimigos i de duônhos cuntrairos a ls antreses de la maiorie de la populaçon mirandesa, i talbeç de outras antidades cun denhero i riqueza mas sien feturo. Meilhor i más anportante inda, recusamos qualquiêra sectarismo cumo definiçon politica, purque aquessa yê üa divison arteficial, antigua i anjusta que nun responde a la realidade de hoije de la nuôssa tierra tan splorada, nniên a las necesidades actuales de l puôbo mirandés, cansado de eitiquetas dreitistas i bazias que cunbidan a la eiluson i al eisulamiento social.

L PSAM yê un eisemplo amportante de angeinho que eimergie en la defesa de las reibindicaçones i dreitos de ls trabalhadores mirandeses, assi cumo de sou spacio socio-politico bital pur la eimidiata cuncretizaçon de sues capacidades culturales, politicas, eiquenómicas i sociales.

L PSAM antiende que la nuôssa region, l Praino de Miranda, hai sido mui çcriminada i marginalizada an todas las fuôrmas pur las barias antidades oufeciales i centrales cuntrairos a ls antresses de l puôbo mirandés. Por isso la nuôssa scoulha yê, i será siêmpre socialista, purgresista i comunitaria. Porque la tiêrra i la comunidade son ls unicos balores coletibos de l puôbo mirandés, que mos lheban a ounir sforços pur üa sociadade mas justa.

L PSAM trabalha siêmpre pula ounidade de ls trabalhadores mirandeses para manter sue propria eidentidade colectiba classista. Mas que anfrentar una classe social contra outra, mas que procurar ciêrtos einimigos an la nuôssa sociadade, nós trabalhamos para curregir las çigualdades sociales i eiquenómicas eisistentes. Para nós todo l mirandés que ama sue tiêrra, ten l dreito de biber neilha, assi lo querga.

L PSAM yê tamién un partidu solidario i houmanista, porque ten la pessona cumo l balor fundamental de toda la riqueza an l plano social, eiquenómico, cultural i politico. L home i la mulhier num deben ser nunca houmilhados a la categoira de un simples anstrumento de produçon, para qualquiêra brebe fuôrma de sploraçon ou de açon politica, eiquenómica ou social. Lhougo, tamién ls biêlhos, jobes, çampregados, precairos, çprotegidos, andefesos i ancapacitados staran siêmpre an purmeiro lhugar an ls objetibos de l nuôsso partidu.

L PSAM yê un partidu radical só quando lhebado a defender cun firmeza ls nuôssos balhores fundamentales i benes houmanos. Procuraremos siêmpre ir al fundo i a la raiç de ls purblemas amportantes que mas afetan la nuôssa tiêrra i l nuôsso puôbo. Quando num mos sirba la defesa de las anstituçones usaremos todos ls outros meios legitimos al nuôsso alcançe.

L PSAM yê un partidu abiêrto a todos ls trabalhadores mirandeses, quer sea pur nacimiento, residancia ou adoçon, que estejan dispostos a lhuitar pu ls sous dreitos andibiduales i coletibos, assi cumo pu ls de sue tiêrra mai.

L PSAM yê siêmpre üa boç de ls trabalhadores mirandeses i de la Tiêrra de Miranda. La nuôssa lhuita yê la lhuita de ls trabalhadores mirandeses i eilha só termina cun la bitória de l socialisme i de la democracie an nuôsso paiç.

[[Category:Nacionalismo]]
