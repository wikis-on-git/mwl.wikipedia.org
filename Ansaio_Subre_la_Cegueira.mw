L remanse ansaio subre la cegueira ye d'outorie de José Saramago lhançado an 1995.

La obra cunta la stória de la eipidemie de cegueira branca que se spalha por ua cidade, fai un einuorme çtruiçon na bida de las  pessonas. L remanse se tornou un de ls más afamados de l'outor, ajuntamiente cul ''Memorial de l Cunbento'' i L'''Eibangeilho segundo Jasus Cristo'', i fora, sem dúvida, un de ls percipales motivos pa la scuolha del al prémio Nobel de lhiteratura an 1998.

== Als uolhos de l'outor ==
"Este ye un lhibro mui terrible cul qual you quiero que l lheitor sufra tal cumo you sufri al screbi-lo. Nele se cunta ua lharga turtura. Ye un lhibro brutal i biolento i ye ua de las spriéncias más sufridas de la mie bida. San 300 paiginas de cunstante afliçon. Atrabeç de la scrita, atentei dezir que nun somos buonos i que ye perciso que téngamos coraige para recoincer esso."

== Figuras ==
José Saramago nun fai la çtinçon de figuras puls sous nomes, mas si pulas sues caratelísticas i particularidades. Antre las figuras percipales, tenemos l purmeiro ciego, la mulhier de l purmeiro ciego, l doutor, la mulhier de l doutor (que bé), la rapaza de ls oclos scuros, l bielho de la benda negra i l ninico biruolho.

Ban aparecendo pul lhibro outras figuras secundairas, cumo l ciego de la pistola, l ciego screbidor, l lhadron, ls suldados, la bielha de l purmeiro andar, l perro de lhágrimas…

La rapaza de ls oclos scuros – “Maizica, paizico…Nun está naide, dixe la rapaza de ls oclos scuros, e ampeçou a lhagrimar costielhada a la puorta…, nun tibéssemos  nós daprendido l subreciente de l cumplicado que ye l sprito houmano, i stranharíamos que querga tanto a sous pais, al punto destas demunstraçones de delor, ua rapaza de questumes tan lhibres,…”
