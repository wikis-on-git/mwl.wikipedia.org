{{Política}}
L '''gobierno''' ye la ourganizaçon, que ye outoridade gobernante dua ounidade política, l poder de regrar ua sociadade política, i l aparato pul qual l cuorpo gobernante funciona i eiserce outoridade. Gobierno nun eisige que le corresponda un [[stado]] cumo ls [[Ilhas Trobriand|Trobriandeses]] studados por [[Bronislaw Malinowski]].

Stados de granduras defrentes puoden tener bários nibles de gobierno: local, regional i nacional.

La palabra gobierno ye subretodo ousada pa le dar nome al ourganismo mássima de l [[poder eisecutibo|admenistraçon eisecutiba]], giralmente recoincido cumo la liderança dun [[Stado]] ou ua [[nacion]]. Normalmente chama-se l ''gobierno'' ou ''gabinete'' al cunjunto de derigentes eisecutibos de l [[Stado]], ou [[menistro]]s (por esso, tamien se chama ''Cunceilho de Menistros''). Assi i todo, hai países cumo l [[Reino Ounido]] que ten [[Xefe de Stado]] i [[Xefe de Gobierno]] respetibamente la [[Reina]] [[Sabel II de l Reino Ounido|Elizabeth II]] i l [[Purmeiro Menistro]] [[Gordon Brown]]. Neste caso la reina ye xefe de stado de bários países nembros da [[Commonwealth]]

La forma ou regime de gobierno puode ser [[República]] ou [[Monarquie]], i l [[sistema]] de gobierno puode ser [[Parlamentarismo]], [[Persidencialismo]], [[Custitucionalismo]] ou [[Abselutismo]]. Ua nacion sien Gobierno ye classeficada cumo [[anarquie|anárquico]]. Ber mais an [[Política]].

Puode-se dezir que forma de gobierno ye un cunceito que diç respeito al modo cumo se dá la [[anstituiçon]] de l poder na sociadade i cumo se dá la relaçon antre gobernantes i gobernados.

Sistema de gobierno, por outro lhado, nun se cunfunde cula forma de gobierno, puis este termo diç respeito al modo cumo se relaciónan ls poderes.

== Tipos de gobierno ==
* [[Anarquismo]] - falta de gobierno
* [[Democracie]] - poder puosto pul pobo. Puode ser dibedida inda an [[democracie repersentatiba]] adonde l pobo delega ls sous poderes por meio de eileiçones; [[democracie direta]] adonde l pobo eiserce diretamente l poder.
* [[Despotismo]] - gobierno dun xefe recoincido pula  populaçon cumo salbador carismático.
* [[Ditadura]] - gobierno dun líder recoincido pula  populaçon cumo repressor. 
* [[Monarquie]] - gobierno assente nua hardança.
* [[Oligarquie]] - gobierno dun pequeinho grupo político que cumparte antresses ou relaçones familiares.
* [[Plutocracie]] - gobierno de pessonas ricas.
* [[Teocracie]] - gobierno dun stado religioso ou ourientado por balores sclusibos dua relegion.

== {{Ber tamien}} ==
*[[Gobierno de la República Pertuesa]]
*[[Política]]

== Refréncias ==
*[http://www.1911encyclopedia.org/Government LoveToKnow: 1911 Encyclopedia: Gobernment ]
*[http://wordnetweb.princeton.edu/perl/webwn?s WordNet Search - 3.0 (Gobernament)]
[[Catadorie:Gobierno]]

[[pl:Rząd (prawo)]]
