[[Fexeiro:Mona_Lisa,_by_Leonardo_da_Vinci,_from_C2RMF_retouched.jpg|thumb|300px|'''[[Pintura]]''': ''[[Mona Lisa]]'', de [[Leonardo da Vinci|Da Vinci]]: la pintura mais conhecida de l planeta.]]

'''Arte''' (de l [[lhatin]] ''artem'', quier dezir ''[[técnica]]'' o ''halbelidade'') giralmente ye antendida cumo la atibidade houmana ligada a manifestaçones de orde [[stética]], feita por artistas a partir de percepçon, eimoçones i eideias, cul objetibo de stimular essas anstáncias de cuncéncia nun ou mais spetadores.

== Definiçones ==
La definiçon de ''arte'' baria cunsante la sociadade i la época. Eilha demuda cunsante las necidades de cada cibelizaçon, que puode apartar ou nó la arte, cumo ye antendida hoije na [[cibelizaçon oucidental]], de l [[artesanato]], de la [[ciéncia]], de la [[religion]] i de la [[técnica]] ne l sentido [[tecnologie|tecnológico]].

Assi, antre ls pobos ditos '''primitibos''', la arte, la religion i la ciéncia stában juntas na figura de l [[xamã]], que era artista (músico, ator, poeta, etc.), sacerdote i médico.

Oureginalmente, la arte poderie ser antendida cumo l perduto ou porcesso an que l conhecimento ye ousado para realizar determinadas halbelidades. 

Este era l sentido que ls griegos, na época clássica (seclo V a.C.), antendian la arte: nun eisistie la palabra arte ne l sentido que ousamos hoije, i si "tekmé", de la qual oureginou-se la palabra "técnica" nas lhénguas neo-latinas. Para eilhes, habie la arte, ou técnica, de se fazer sculturas, pinturas, çapatos ou nabios. Neste sentido, ye la eideia inda hoije ousada no termo '''[[artes marciales]]'''.

Ne l sentido moderno, tamien podemos ancluir l termo arte cumo la atibidade artística ou l perduto de la atebidade artística. Tradecionalmente, l termo arte fui outelizado para se referir la qualquiera maestrie, un cunceito que terminou durante l [[Romantismo|período romántico]], quando arte passou la ser bisto cumo "ua faculdade special de la mente houmana para ser classeficada no meio de la [[religion]] i de la [[ciéncia]]". 

La arte eisiste zde que hai feitiços de l ser houmano na Tierra. Al largo de l tiempo, la funçon de la arte ten sido bista cumo un meio de spelhar nuosso mundo ([[naturalismo]]), para decorar l die-a-die i para splicar i çcrebir la stória i ls muitos ''yous'' que eisisten dentro dun solo ser (cumo puode ser bisto na [[literatura]]), i para ajudar a splorar l mundo i l própio [[home]].

[[Stilo]] ye la forma cumo la obra artística se amostra, anquanto que [[Stética]] ye l ramo de la [[Filosofie]] que splora la arte cumo fundamiento.

Ua obra artística solo se torna coincida quando algo la faç delantre dun de ls sentidos de l ser houmano. Ls abanços tecnológicos ajudan dua forma colossal para criar acessiblidade antre la pessona que deseia çfrutar de la arte i la própia arte. La pessona i la obra unen-se anton, por dibersos meios, cumo ls [[rádio]]s (para la [[música]]), ls [[museu]]s (para [[pintura]]s, [[scultura]]s i [[manuscrito]]s), i la [[telebison]], que talbeç seia, antre ls dezirdos antes, l que mais capacidade ten para lebar la obra artística a un númaro grande de anteressados, por outelizar muitos sentidos (bison, audiçon) i por outelizar tamien [[satélite]]. la própia [[Anternete]] ye fuonte de transmisson antre la obra i l anteressado, cun [[sites]] (que çtribuen [[E-book]]s i por [[softwares]] specializados an lhigar l cumputador de l outelizador la ua rede cun muitos outros cumputadores.

Antretanto, sploradores, comerciantes, bendedores i artistas de público ([[palhaço]]s, [[Malabarismo|malabaristas]], [[ator]], etc.) tamien costuman apersentar al público las obras, ne ls mais dibersos lugares, d'acordo cun sues funçones. la [[arqueologia]] transmite eideias d'outras culturas; la [[fotografie]] ye ua forma de arte i stá acessible por todos ls cantos de l mundo; i tamien por almanaques, anciclopédias ye possible conhecer la arte i sua stória. La arte stá por todos ls cantos, pus nun se resume solo a ua scultura ou pintura, mas tamien an música, [[cinema]] i [[dança]]. 

L ser que faç arte ye definido cumo l [[artista]]. L artista faç arte segundo ls sous [[sentimiento]]s, sues [[buntade]]s, sou coincimento, sues eideias, sua [[criatibidade]] i sue [[eimaginaçon]], l que deixa claro que cada obra de arte ye ua forma de anterpretaçon de la bida. 

La '''anspiraçon''' serie l stado de cunçéncia que l artista atinge, ne l qual bei la percepçon, la rezon i eimoçon ancontran-se cumbinados de modo a realizar las sues melhores obras. Serie l [[insight]] de alguas teories de la [[psicologie]].

[[Fexeiro:Michelangelos David.jpg|thumb|250px|'''[[Scultura]]''': ''[[David]]'', de [[Michelangelo]].]]
[[Ernst Gombrich]], famoso [[stóriador la arte|storiador de arte]], afirmou que ''nada eisiste rialmente la que se possa dar l nome de Arte. Eisisten solamente artistas.

Arte ye un [[fenómeno]] [[cultura]]l. Regras abselutas subre arte nun sobrebibien al tiempo, mas an cada época, defrentes grupos (ou cada andebíduo) scuolhen cumo debien antender esse fenómeno. 
[[Fexeiro:Photogrpher and nude model at work in Bangkok.jpg|thumb|left|150px.|'''[[Retrato]]''']]
[[Fexeiro:New York State Theater by David Shankbone.jpg|thumb|left|150px.|'''[[Triato]]''']]
Arte puode ser sinónimo de [[beleza]], ou de ua beleza [[trancendéncia|trancendente]]. Desse modo, la palabra passa la tener un caráter [[subjectibidade|subjetibo]], qualquiera cousa puode ser chamada de ''arte'', zde que alguien la cunsidere assi, nun precisando ser lhemitada a la porduçon feita por un ''[[artista]]''. Como fui dezido, la tendéncia ye cunsidrar la palabra ''arte'' solo lhigado, diretamente, a la porduçon de las [[artes plásticas]].

Ls storiadores de arte percuran saber ls períodos que ampregan cierto stilo stético, chamando-los por '[[mobimientos artísticos]]'. La arte registra las eideias i ls eideales de las culturas i etnies, sendo assi, amportante para la cumprenson de la stória de l Home i de l mundo.

Formas artísticas puoden amostrar la rialidade, eisagerar cousas aceites ou solo criar nuobas formas de se ber la rialidade.

Nalguas [[sociadade]]s, las pessonas consideran que la arte pertence a la pessona que la criou. Giralmente consideran que l artista ousou l sou [[talento]] na sua criaçon. Essa bison (giralmente de la maior parte de la [[Oucidente|cultura oucidental]]) reza que un [[trabalho]] artístico ye [[propiedade]] de l artista. Outro modo de se pensar subre ''talento'' ye cumo se fusse un [[don]] andebidual de l artista. Ls pobos [[Judaísmo|judius]], [[Catolicismo|crestianos]] i [[muçulmanos]] ténen esta bison subre la arte.

Outras sociadades cunsidran que l trabalho artístico pertence a la comunidade. L pensamiento ye lebado d’acordo cun la cumbiçon de que la comunidade dou al artista l capital social pa l sou trabalho. Nessa bison, la sociadade ye un [[coletibo]] que produç la arte atrabeç de l artista, que solo de nun tener la propiedade de la arte, ye bisto cun amportáncia para sue criaçon. Eisisten cuntradiçones quanto a la [[honra]] ou al [[gusto]] pula arte, andicando assi l tipo de [[moral]] que la sociadade eiserce.

Tamien puode ser definida, mais genericamente, cumo l campo de l coincimento houmano relacionado a la criaçon i crítica de obras que eibocan la bibéncia i anterpretaçon sensorial, eimocional i anteletual de la bida an todos ls sous aspeto. La berdadeira eisséncia de la arte i la de l artista poder stransformar la rialidade d'acordo culs sous eidiales i pensamientos.

== Outelidade ==
[[Fexeiro:Theater-Adieu-1.jpg|thumb|150px.|'''[[Beilado]]''']]
[[Fexeiro:Organiste.jpg|thumb|150px.|'''[[Música]]''': un pianista.]]

Ua de las caratelísticas de la arte ye la deficuldade que se ten an dar-le outelidade. Muitas bezes esta deficuldade an ancuntrar outelidade para la arte maçcara precunceitos contra la arte i ls artistas.

L que debe ser lembrado ye que la arte nun ten outelidade, ne l sentido pragmatista i eimediatista de serbir para un fin para alhá del mesmo. Assi, un quadro nun "sirbe" para outra cousa, cumo un zeinho técnico, cumo ua planta de angenharie, por eisemplo, sirbe para que se custrua ua máquina. Mas esso nun quier dezir que la arte nun tenga ua ''funçon''.

La arte ten la funçon trancendente, ou seia, manchas de tinta subre ua tela ou palabras scritas subre un papel simbolizan stados de cuncéncia houmana, abrangendo percepçon, eimoçon i rezon (segundo Charles S. Peirce, fundador de la semiótica). Essa serie la percipal funçon de la arte.

La arte tamien ye ousada por terapeutas, psicoterapeutas i psicólogos clínicos cumo terapie. [[Nise de la Silbeira]] fui ua amportante psiquiatra brasileira, aluna de [[Carl Jung]], que outelizou cun éisito ne ls sous pacientes, a partir de 1944, la arte a partir de la [[terapie oucupacional]]. Grácias a este trabalho, fundou l [[Museu de l Ancunciente]], an 1952, ne l [[Riu de Janeiro]].

[[Paul McCartney]], ex-[[The Beatles|Beatle]], diç que la ''música ye capaç de curar''. El afirmou que nua de las sues bejitas a un spital que fazer tratamiento de [[outismo|outistas]], estes respondian quando se dedilhaba algo ne l biolon. Sabe-se que las pessonas bítimas de outismo responden mui pouco la stímulos sternos, d'acordo cun l grau de outismo.

La arte puode trazer andícios subre la bida, la Stória i ls questumes de un pobo, tamien de ls pobos i naciones yá stintos. Assi, conhecemos bárias cibelizaçones por meio de la sue arte, cumo la [[Eigito|egípcia]], [[Grécia Antiga|grega antiga]] i muitas outras. La [[Stória de la Arte]] ye la deciplina que studa las manifestaçones artísticas de la houmanidade atrabeç de ls seclos.

[[Grafite (arte)|Grafite]] i outros tipos de arte de rue son gráficos i eimaiges pintadas por spray. Son bistos pul público an paredes de casas, an carreiras, camboios, puntes i, normalmente sien prEimisson de l goberno. Este tipo de arte faç parte de muitas culturas jubenile. Ne ls [[Stados Ounidos]], na cultura [[hip-hop]], son quemumemente ousadas para la spresson de oupeniones subre [[política]], i outras bezes trázen mensaiges de paç, de amor i ounion. 

La arte, cumo qualquiera outra manifestaçon cultural houmana, puode ser outelizada para la coeson social, reafirmando balores, ou ls craticando.

Assi, la arte ye outelizada cumo strumiento de [[moral]]izaçon, [[doutrinaçon]] [[política]] i [[eideologie|eideológica]], assi cumo ferramienta na [[eiducaçon]] an bários campos de l conhecimento, zde l ansino básico até l formaçon de funcionários an ampresas. Segundo la sistematizaçon de coincimento artístico i fisiológico subre l funcionamiento de l cérebro feito por [[Betty Edwards]], percipalmente a partir de la sue obra '''Zenhando cun l lado dreito de l cérebro''', las halbelidades artísticas son quemandadas pul lado dreito de l cérebro, i la lógica i outras halbelidades ligadas a la racionalidade son quemandadas pul lado squierdo. La outelizaçon de la arte cumo ferramienta pedagógica serie ua forma de outelizar ls dous lados de l cérebro, de forma cumplementar para ua aprendizaige mais eificaç.

Las obras de arte tamien puoden fazer críticas a ua sociadade. ''[[Les Misérables]]'', de [[Victor Hugo]], ye un eisemplo de obra lhiterária que critica la sociadade francesa de l ampeço de l seclo XIX. La obra de l pintor spanhol [[Goya]], '''Ls fuzilamentos de 5 de Nobembre''' son outro eisemplo desso.

La anterpretaçon de la obra depende de l oubserbador. Antoce, al cuntrario de la própia subjetibidade de la arte amostra la sue amportáncia ne l sentido de facelitar la troca i çcusson de eideias ribales, ou para prestar un cuntesto social an que defrentes grupos de pessonas pouden reunir i misturar-se.

== Formas, géneros, materiales, i stilos ==
Las artes criatibas son muitas bezes dibedidas an mais catadories specíficas, cumo [[artes decoratibas]], [[artes plásticas]], [[Triato|artes de l spetaclo]], ou [[lhiteratura]]. Assi, por eisemplo, pintura ye ua forma de [[arte bisual]], i la [[poesie]] ye ua forma de arte lhiterária. 

Ua '''[[forma]]''' de arte ye ua forma specífica de spresson artística para tomar, ye un termo mais specífico de l que arte an giral, mas menos specífico de l género.

Alguns eisemplos ancluen:
{{Col-begin}}
{{Col-2}}
* [[Arquitetura]]
* [[Artes cénicas]]
* [[Arte degital]]
* [[Arte-eiducaçon]]
* [[Artes plásticas]]
* [[Artes bisuales i design]]
* [[Banda zenhada]] 
* [[Cinema]]
* [[Beilado]]
{{Col-2}}
* [[Zeinho]]
* [[Scultura]]
* [[Graffiti]]
* [[Fetografie]]
* [[Lhiteratura]] ([[Poesie]] i [[Prosa]])
* [[Música]]
* [[Pintura]]
* [[Poesie]]
* [[Triato]]
|}

Ls meios para ua obra de arte ser custruída son las mais dibersas. Percisa-se de materiales para eilha ser custruida pul artista. Assi, por eisemplo, [[piedra]] i [[bronze]] son dous materiales capazes de custruir ua obra de arte, cumo, ne l causo, ua [[scultura]]. La música i la poesie outelizan l [[sonido]], la pintura outeliza [[tinta]]s, [[tela]]s, [[quelor]]es, [[ólio]].  
[[Fexeiro:MonaLisa sfumato.jpeg|thumb|left|Detailhe de la famosa pintura [[Mona Lisa]], adonde [[Leonardo da Vinci]] outelizou l ''[[sfumato]]'', un tipo de material para dar sensaçon de forma, belume i perfundidade. Arrepara ne ls lábios i nas bochechas.]]
[[Fexeiro:Confusion-150.png|thumb|150px.|Un stilo de [[arte degital]], adonde l material ousado ye cumpletamente defrente de l material que se outeliza para ua tela.]]

Un '''[[género]]''' artístico ye l conjunto de cumbençones i stilos dentro dua forma de arte i material. Por eisemplo, l [[Cinema]] ten ua gama de géneros: filmes oucidentales, [[Terror|filmes de terror]], [[comédia]], [[remanse]]. Ye assi tamien na lhiteratura. Na música, hai centenas de [[géneros musicais]], que barian de region, cultura i etc., i ban zde [[rock]], até [[Mpb]]. Na pintura, las corrientes de artistas (cumo l [[Naturalismo]]), ancluen [[paisaige]] ou die a die (rues, pessonas nas sues atibidades diárias, etc.).    

Las struturas cumpositibas dua obra (arranjo de formas, quelores, ritmo, testuras, i lhinhas) son las struturas que spressórun las eideias i las eimoçones que la obra passar, segundo ls uolhos de l spetador. Delantre dun quadro, cada spetador tenerá ua sensaçon, d’acordo cun sua çposiçon, ls sous conhecimentos i ls sous gustos. 

Magine-se que sós un crítico de arte cula misson de acumparar ls segneficados que ancontrares nua gama de defrentes trabalhos artísticos. Como faries esso? Ua maneira de ampeçar l trabalho ye apartar, por grupos, que tipo de material se outeliza an cada trabalho artístico: ye un bídeo?, ye atrabeç de l sonido?, ye pula scrita?, i assi por delantre. Ls materiales de ua arte son tan amportantes quanto la arte an si; un eisemplo ye ua scultura que fui feita cun bronze: eilha nun ten la mesma stética dua scultura que fur realizada an piedra, inda que la forma seia la mesma. Assi, outro eisemplo ye ua música que outeliza [[guitarra]]s: l sonido desta música nun será l mesmo de ua música que solo outelize [[pianho]], inda que la [[melodie]] cuntine sendo la mesma. Antoce, sendo un crítico de arte cula misson de acumparar ls segneficados de cada obra artística, hai un outro passo antressante: tu puodes analisar la forma cumo ls materiales an cada obra tornaram-se la arte pronta. L [[sfumato]], na [[Mona Lisa]], dou un toque special ne l rostro de la figura pintada ne l quadro. Analisar cumo cada material ye amportante para la cumposiçon de la obra, ye ua forma de coincer mais perfundamente la obra. 

Mas, na final, tu eiries chegar a la cuncluson que la maiorie de las obras de arte nun son un conjunto de materiales. Cada obra de arte ye mais que esso, pus ls materiales son outelizados d’acordo cun la técnica de cada artista i, na final, las sues anterpretaçones ambolben tamien ua çcusson subre eideias i sentimientos que l trabalho artístico propuso.

== Arte: classe i balor ==
[[Fexeiro:PalaisVersailles.JPG|250px|thumb|left|Pormenor de la fachada de l jardin de [[Palácio de Versailles|Versailles]]: anfluéncia por toda la [[Ouropa]].]]
[[Fexeiro:Eremitage Interior3, St. Petersburg, Russia.jpg|thumb|200px|Aspeto de ua de las galeries de l [[Hermitage]].]]
La arte ye antendida por alguns cumo un pertence de solo alguas classes sociales, percipalmente de las mais ricas. Esta definiçon pon fuora la classe anferior, an queston de [[denheiro]]. Nesse contesto, la arte ye bista cumo ua atibidade de classe superior associada a la riqueza, la capacidade de benda i compra de arte, l lazer i l prazer para çfrutar dua obra. Por eisemplo, l [[Palácio de Bersailles]] ou l [[Hermitage]], an [[San Petersburgo]], cun sue gran coleçon de arte, acumuladas pula rialeza de la Ouropa eisemplifican esta bison. Colecionar tal arte ye l de perserbar l rico, ou de Gobernos i anstituiçones. 

Antretanto, ten habido un ampurron cultural na outra direçon, pul menos zde [[1793]], quando l [[Louvre]], que tenie sido un palácio pribado de ls [[Reis de Francia]], fui abierta al público cumo museu de arte durante la [[Reboluçon Francesa]]. La maiorie de ls museus públicos modernos i arte porgramas eiducacionais pa ls ninos nas scuolas puode ser rastreada até este ampulso de amostrar la arte a todos. Ne ls [[Stados Ounidos]], hai museus de todos ls tipos: de ls mais ricos, até ls mais públicos, cumo acuntece an [[Pertual]].

Hei tentatibas de criar arte que nun puoden ser cumpradas puls ricos, cumo se fussen objeto de un statuto. Ne l final de ls anhos [[1960]] i [[1970]] fui justamente esto: criar arte que nun podie ser cumprada i/ou bendida. ''"Ye neçário apersentar algo mais de l que oubjectos"'', dixo l grande artista pus-guerra alman [[Joseph Beuys]]. Este período biu l aparecimiento de cousas cumo [[arte performática]], ''bídeo arte'' i ''arte conceitual''. La idéia era que, se l trabalho artístico fui un zampenho que eirie deixar nada para trás, ou era solo ua eideia, nun podie ser cumprada i bendida. 

Muitas dessas eisebiçones de criar obras que son solo antendidas pula eilite, resultaran nas rezones pulas quales ua eideia ou bídeo ou un cacho de lixo puode ser cunsidrado arte.

== Stória ==
[[Fexeiro:Lascaux2.jpg|thumb|160px.|Zeinho an [[Lascaux]], [[Francia]]: local famoso por la sue [[arte rupestre]].]]
{{artigo percipal|[[Stória de la Arte]]}}
* L ''método formalista'' mais antigo, antende que la obra de arte se dá pulas formas i la sue cumprenson tamien.
* L ''método stórico'' antende que la obra de arte ye un fato stórico, antoce speilho  i acion nun determinado contesto stórico.
* L '''método sociológico'' antende la obra d'acordo cul studo de la sociadade a qual eilha pertence.
* L ''método iconográfico'' antende la obra puls ícones i simblos que eilha carrega.

Se furmos analisar la arte al longo de la stória, podemos ampeçar pula [[Arte de la Pré-Stória]], que ye l período adonde se amostran las purmeiras demustraçones de arte que se ten ambora na stória houmana. Retrataban animales, pessonas, i até senhas. Habie cenas de caçadas, de speces stintas, i an defrentes regiones. Inda que haba zambolbimentos primitibo, puoden-se çtinguir deferentes stilos, cumo puntilhado (l cuntorno de las figuras formado por puntos spaçados) ou de cuntorno contíno (cun ua linha contína marcando l cuntorno de las figuras). Inda que seian bistas cumo mal-feitas i nun-cibelizadas, las figuras puoden ser cunsidradas un eisemplo de sofesticaçon i einobaçon pa ls recursos na época. Nun eisisten muitos eisemplos de arte-rupreste preserbada, mas cun certeza l mais famoso deilhes ye l de las [[caberna]]s de [[Lascaux]], na [[França]]. 

Se saltar-mos un cachico, chegaremos a la [[Arte de l Antigo Eigipto]], l palco para ua de las mais anteressantes çcubiertas de l ser houmano, la arte eigípcia, a la semelhança de la arte griega, apreciaba muito las quelores. Las státuas, l anterior de ls templos i de ls túmulos eran mui queloridos. Mas, la passaige de l tiempo fizo cun que se perdessen las quelores oureginales que tapaban las superfíces de ls objectos i de las struturas. 
[[Fexeiro:Chartres 1.jpg|thumb|left|150px.|[[Catedral de Chartres]] - eisemplo de [[Arquitetura gótica]]]].
Ls criadores de l legado eigípcio chegan als nuossos dies anónimos, sendo que solo an poucos causos se conhece afatibamente l nome de l artista. Tan pouco se sabe subre l sou caráter social i pessonal, que se acradita talbeç nien tener eisistido tal cunceito ne l grupo artístico de anton. Por regra, l artista eigípcio nun ten un sentido de andebidualidade de la sua obra, el faç un trabalho cunsante ua ancomenda i requisiçones specíficas i raramente assina l trabalho final. Tamien las lemitaçones de criatibidade ampuostas pulas normas stéticas, i las eisigéncias funcionales de determinada obra, reduzen l sou campo de atuaçon andebidual i, a la par cul fato de ser cunsidrado un eisecutor de la buntade debina, fázen de l artista un eilemiento de un grupo anónimo que lheba a cabo algo que l transcende.

Las grandes tradiçones na arte ténen un fundamiento na arte de ua de las grandes cibelizaçones antigas: [[Antigo Eigito]], [[Mesopotámia]], [[Pérsia]], [[Índia]],[[China]], [[Grécia Antiga]], [[Roma]], ou [[Arábia]] (antigo Iémen i Oman). Cada un destes centros de ampeço cibelizaçon zambolbiu un stilo único i caratelístico de fazer arte. Dada la dimenson i duraçon dessas cibelizaçones, mais de las sues obras de arte ténen subrebibido i mais de la sua anfluéncia fui stransmetida a outras culturas i tiempos mais tarde. L período de la arte griega biu ua beneraçon de la forma física houmana i l zambolbimento de cumpeténcias eiquibalentes pa amostrar musculatura, pose, beleza i [[anatomie]] an giral.
[[Fexeiro:Amedeo Modigliani 034.jpg|thumb|200px.|''Retrato de Celso Lagar'', ua pintura de l [[Spressionismo]], pintada por [[Amedeo Modigliani]].]]
La [[arte gótica]] apareciu passado uns tiempos, yá na [[Arte pré-románica]]. Ls menumientos custruídos nessa época marcórun todo un modo special de criar arquitetura i zambolbiu métodos perciosos i stilos definidos cumo sumbrius i macabros.

La [[Arte Bizantina]] i la [[Arte Gótica|gótica]] de la [[Eidade Média]] oucidental, mostrórun ua arte que se centrou na spresson de las berdades [[Bíblia|bíblicas]] i nó na materialidade. Para alhá desto, anfatizou métodos que mostran la glória an mundos celhestes, outelizando l uso de ouro an pinturas, ou [[mosaico]]s.

La [[Renacença]] oucidental dou un retorno a la balorizaçon de l mundo material, bien cumo l local de seres houmanos, i mesmo essa mudança paradigmática ye refletida nessa arte, l que amostra la cuorporalidade de l cuorpo houmano, bien cumo la rialidade tridimensional de la paisaige.

Ls oucidentales de l [[Eiluminismo]] no [[seclo XVIII]] fazian repersentaçones artísticas de modo físico i racional subre l ouniberso, bien cumo bisones de un mundo depuis de la monarquie, cumo la pintura que [[William Blake]] fizo de un [[Isaac Newton|Newton]] debino. Esto reforçou la atençon al lado eimocional i a la andebidualidade de ls seres, eisemplificados an muitos remanses de [[Goethe]]. L [[seclo XIX]], an seguida, biu ua série de mobimentos artísticos, cumo arte académica, [[simbolismo]], [[ampressionismo]], antre outros.

L oumento de anteraçon global durante este tiempo fizo ua grande anfluéncia d'outras culturas na arte oucidental, cumo [[Pablo Picasso]] sendo anfluenciado pula cultura de la [[África]]. de l mesmo modo, l Oucidente ten tenido einorme ampato subre arte ouriental ne l seclo XIX i ne l seclo XX, cun eideias oucidentais oureginalmente cumo [[quemunismo]] i [[Passado-Modernismo]] eisercendo fuorte anfluéncia subre stilos artísticos.

L [[Modernismo]] baseou-se na eideia de que las formas "tradecionales" de las [[artes plásticas]], [[literatura]], [[design]], [[ourganizaçon social]] i de la bida de l die a die tornórun-se ultrapassados, i que fazie-se fundamental deixá-los de lado i criar ne l lugar ua nuoba [[cultura]]. Esto apoiou la eideia de re-eisaminar cada aspeto de la eisisténcia, de l comércio a la filosofie, cun l objetibo de achar l que serian las "marcas antigas" i sustituí-las por nuobas formas, i possiblemente melhores, de se chegar al "[[porgresso]]". An eisséncia, l mobimento moderno argumentaba que las nuobas rialidades de l seclo XX eran permanentes i eiminentes, i que las pessonas deberian adatar las sues bisones-de-mundo a fin de aceitar que l que era ''nuobo'' era tamien buono i guapo. Ne l modernismo, aparecírun  bários stilos, ls mais çtacados son [[Spressionismo]], [[Simbolismo]], [[Ampressionismo]], [[Rialismo]], [[Naturalismo]], [[Cubismo]] i [[Feturismo]], ambora téngan sido zambolbidos muitos outros.

Atualmente, na [[Arte Contemporánea]] (aparecida na segunda metade de l [[seclo XX]] i que se stende até ls dies atuales), ancuntramos, antre outros stilos secundários, la [[Pop Art]].

== Caratelísticas ==
La arte tende la facelitar l antendimiento [[Antuiçon|antuitiba]], an beç de [[racional]], i normalmente ye, cuncientemente, criada cun esta antençon. Las obras de arte son amperceptibles, scapan de classeficaçon, porque eilhas puoden ser apreciadas por mais dua anterpretaçon. 

Tradecionalmente, ls maiores sucessos artísticos amostran un alto nible de capacidade ou fluéncia dentro de outras obras, por esso se çtacan.

=== Halbelidade ===
[[Fexeiro:AmenhotepIII.jpg|left|thumb|160px|Ua scultura de l [[Antigo Egito]]: Note que l artista percisou outelizar ua percepçon de la forma que eirie fazer para la obra salir cun l resultado dun rostro.]]
La arte puode outelizar la eimaige para comober, eimocionar, cunéncializar; ou palabras perfundas para se apeixonar por un certo poema ou lhibro. Basicamente, la arte ye un ato de spressar nuossos sentimientos, pensamientos i oubserbaçones. Eisiste un antendimento de que ye alcançado cul material, cumo resultado de l tratamiento, l que facelita l sou porcesso de antendimento.

La oupenion quemun diç que para se fazer ua arte que tenga cumo resultado ua obra de calidade, ye perciso ua specializaçon de l artista, para el alcançar un nible de coincimento subre la demonstraçon de la capacidade técnica ou dua oureginalidade na abordaige de l stilo. Notamos nas peças de [[Shakespeare]] ua perfunda análeze de psicologie subre ls [[personaiges]], cumo an [[Hamlet]]. 

Las críticas quanto a alguas obras, dében-se muitas bezes, segundo l crítico, a la falta de halbelidade ou capacidade neçária para la perduçon de l objeto artístico. Halbelidade i capacidade necessária para la porduçon de l tal oubjeto son dous itens completamente amportantes. Mas, ye amportante definir que nien toda obra de arte bal atrabeç de la arte. Bemos, cumo eisemplo, la obra ''[http://en.wikipedia.org/wiki/My_Bed My Bed]'', de la artista británica Tracey Emin. La cama amostra zourganizaçon. La artista usou pouco ou nanhun reconhecido tradicional de conjunto de cumpeténcias, ambora tenga amonstrado ua nuoba halbelidade (defrente de l mais comum, que serie ua cama arrumada).

La muntaige de ls materiales dua obra requer técnica i [[criatibidade]] i tamien [[coincimento]]. Un eisemplo ye un dramaturgo tener an miente que l material que outelizará para criar la sue pieça de triato será la palabra i un aperfundamento subre las personaiges, l anredo i etc. Depuis desto, basta ousar toda sue criatibidade i coincimento para ir moldando l testo de la pieça.

=== Stética ===
La beleza de ua obra torna-la mais çtacada se acumparada a las outras. L material ousado pul artista i las sues técnicas son l que tornan ua obra de arte guapa, cun ua buona aparéncia. Antretanto, ye amportante çtacar nuobamente la obra ''[http://en.wikipedia.org/wiki/My_Bed My Bed]'', de Tracey Emin, adonde la cama nun ten ua beleza quemum, inda que apersente ua situaçon. 

La stética ye fundamental nua obra de arte. Bemos cumo eisemplo la [[arquitetura]] culs sous eidifícios majestosos, grandes, sbeltos, l que faç cun que las pessonas admiren. Assi ye tamien cun un bun cuonto, an queston de lhiteratura, i cun ua buona pintura. Cumo yá fui falado, l material ousado ye l que eirá amostrar la beleza de la arte.

Ye amportante tener un studo mais perfundo subre la stética. Cunseguimos esso apartanto ls cunceitos que forman la stética, a ampeçar pula '''[[beleza]]'''. La beleza ye ua [[percepçon]] andebidual caratelizada normalmente pul que ye agradable als sentidos. Esta percepçon depende de l cuntesto i de l ouniberso cognitibo de l andebíduo que la oubserba. L belo depende muito de la sociadade i de las sues crenças. Un eisemplo desto ye l quadro ''[[Abaporu]]'', de [[Tarsila de l Amaral]]. Para eilha, la figura de l quadro era un monstro i para la maiorie de las pessonas. Mas por quei? Será que por que nun correspunde al padron de beleza de la nuossa sociadade? Na época de Leonardo da Vinci, las mulhieres éran cunsidradas guapas quando éran rechunchudas. Eisemplo desto ye la Mona Lisa.

Outro aspeto de la stética ye l '''[[Eiquilíbrio gráfico|eiquilíbrio]]'''. L eiquilíbrio ancontra-se quando todos ls eilemientos que cumponen la eimaige stan ourganizados de tal modo que nada ye anfatizado, todos passando ua sensaçon de eiquilíbrio bisual. L eiquilíbrio ye mais outelizado nas pinturas. L que anfluencia l eiquilíbrio son las quelores, las eimaiges, las superfíces, ls tamanhos i las posiçones de ls oubjetos persentes na pintura, ou nua outra arte plástica. Pensa subre un quadro an que l zenho seia un hourizonte, l poner de l sol i un guapo mar a refletir la luç alaranjada de l sol. Ne l fondo de l mar, hai un einorme nabio, quaije acupando todo l spácio de l quadro. Esta figura, l nabio, dá ou nun dá eiquilibrio a la pintura cumo un todo? Se nó, l que serie necessário fazer para dar mais eiquilíbrio? Por qual motibo la figura de l nabio ye einorme? 

'''[[Harmonie]]''' ye relacionada a la beleza, a la [[porporçon]] i tamien a la [[orde]]. Un eisemplo, ye la música: todos ls ritmos precisan star bien delineados, bin ourdenados para que haba ua harmonie, ua beleza ne l sonido. Quanto al design, podemos definir harmonie cumo eifeito de la cumposiçon de formas, nó de maneira al calhas, mas de modo que cuntornos i anchimentos séian bien definidos, bariando segundo un grau de amportáncia pré-stabelecido i relacionando-se al squema giral de la ourganizaçon de l objeto. Este objeto puode ser un quadro, un sítio, anfin, qualquiera antidade que steia sendo cumpuosta por partes (angrenaiges) mais pequeinhas.

Na scultura i na arquitetura, la '''[[forma]]''' tamien ye ua de las cousas mais amportantes. Nas sculturas de Michelangelo, ou nas de Rodin, cumo, por eisemplo, [[David]], notamos que ye un ser eilhi sculpido i este ser ten un cuorpo. Antoce, la forma de l cuorpo precisa ser bien definida, bien adquirida para que se apareça a un cuorpo houmano. Assi i todo, se l scultor fur sculpir un monstro, cumo eisemplo, ye perciso haber la mesma cousa, ambora el tenga an miente un cuorpo defrente de l quemum.

L que define ua obra cumo stéticamente guapo i amportante, para alhá de ls recursos que fúren ousado neilha i de sues técnicas, ye tamien sou balor, l que beremos la seguir.

=== Balor ===
[[Fexeiro:Buenos Aires-Plaza Congreso-Pensador de Rodin.jpg|thumb|left|200px.|''[[L Pensador]]'', de [[Rodin]]: l que la lebou a tener l balor que ten hoije?.]]
Ua outra caratelística de la arte ye l balor. Esta bien depuis de sue rializaçon pul artista. Ye quando yá stá spuosta al público. Eiqui, nun ye çcutido specialmente la stética, i si l balor relacionado la amportáncia de la obra, segundo la maiorie. Podemos eisemplificar esse raciocínio cun la seguinte pregunta: por qual motibo l quadro ''Mona Lisa'' ten un grande balor? Ou até mesmo: por que las obras de Shakespeare son tan famosas i tendas cumo las melhores de l mundo? I até: por que bárias músicas de l Beatles son tan prestigiadas?

Para ampeçar, ye amportante relacionar ls eilemientos que tornan ua obra de arte tan glamurosa. Quanto a la ''Mona Lisa'' i las pieças de Shakespeare, podemos notar algo parecido: un eilemiento nuobo até anton. Por eisemplo: na ''Mona Lisa'', hai l sfumato. Nas pieças mais famosas de Shakespeare, hai técnicas ímpares pa l triato, cumo, p. eisemplo, an ''Hamlet'': l triato no triato . Las músicas de ls Beatles ténen ritmos i melodies pioneiros. Mas será que ye solo un eilemiento nuobo que faç ua obra quedar an çtaque?

Para alhá de la çtribuiçon i dibulgaçon de ua obra, cousas que ajudan bastante para la sua fama, hai tamien un outro fator: la forma cumo la obra ye criada i, assi, cumo eilha subrebibe depuis de anhos. Este fator ye mais aplicado na lhiteratura, adonde muitos remanses quedan prestigiados mesmo depuis de muito tiempo screbidos, por téren un balor social i eimocional inda muito persente ne l ser houmano, cumo las pieças de Shakespeare.

Para alhá desto todo, quando ua obra anfluáncia outras por cuntener cousas nuobas i quando essa mesma obra ten aspetos que atraian l spetador por algun motibo (seia motibacional, de reflesson, ou outro), eilha anton se torna baliosa puls que gustórun.

== {{Ber tamien}} ==
* [[Trattato della Pittura]] por [[Leonardo da Vinci]]

{{Refréncias}}
* [[Ernst Gombrich|GOMBRICH, Ernst H.]] ''La stória de la arte''; San Paulo: LTC. Eiditora, 2000; [[ISBN 85-216-1185-4]].
* ARGAN, Giulio Carlo. ''Arte Moderna''.

== {{Lhigaçones Sternas}} ==
{{Commons|Art}}
* [http://masp.uol.com.br/ MASP- Museu de Arte de San Paulo]

[[Catadorie:Artes]]
