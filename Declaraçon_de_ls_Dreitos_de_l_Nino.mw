'''Declaraçon de ls Dreitos de la Criança''' 

''(Adotada pula Assemblé de las Naciones Ounidas an 20 de Nobembre de 1959)''

''ANTRADA''
Cunsiderando que ls pobos de las Naciones Ounidas, na Carta, reafirmórun sue fé ne ls Dreitos houmanos fundamentales, ne la denidade i ne l balor de l ser houmano, i resolbírun pormober l processo social i melhores cundiçones de bida dentro de ua lhibardade mais lharga.
Cunsiderando que las Naciones Ounidas, ne la Declaraçon Ounibersal de ls Dreitos Houmanos, porclamórun que todo l home ten aptidon para gozar ls dreitos i las lhibardades neilha stabelecidos, sien çtingir qualquiera spécie, seia de raça, quelor, sexo, lhéngua, eligion, oupenion política ó de outra natureza, ourige nacional ou social, riqueza, nacimiento ó qualquiera outra cundiçon.
Cunsiderando que la criança, an decorriente de sou amadorecimiento física i mental, percisa de porteçon i cuidados speciales, ancluindo porteçon de lei própia, antes  i despuis de nacer.
Cunsiderando que la necidade de tal porteçon fui einunciada ne la Declaraçon de ls Dreitos de la Criança an Genebra, de 1924, i recoincida ne la Declaraçon Ounibersal de ls Dreitos Houmanos i ne ls statutos de las agéncias specializadas i ourganizaçones anternacionales anteressadas ne l bien star de la criança.
Cunsiderando que la houmanidade debe a la criança l melhor de ls sous sfuorços.
L'ASSEMBLÉ GIRAL porclama esta Declaraçon de ls Dreitos de la Criança, querendo que la criança tenga ua anfáncia feliç i puoda gozar, an sou própio benefício i ne l de la sociadade, ls dreitos i las lhibardades eiqui einunciadas i pide a que ls pais, ls homes i las melhores an sue culidade d’andebíduos, i a las ourganizaçones boluntáiras, las outoridades lhocais i ls Gobiernos nacionales recoinhéçan estes dreitos i se sfórcen pula sue oubserbáncia ponendo aciones legislatibas i de outra natureza, als poucos anstituidas, de cunfurme cun ls seguintes percípios

'''PERCÍPIO 1º''' 

La criança gozará to ls dreitos einunciados nesta Declaraçon. Todas las crianças, an abseluto sien eiceçon, séran credoras destes dreitos, sien çtinçon ou çcreminaçon por bias de raça, quelor, sexo, lhéngua, religion, oupenion política ó de outra natureza, ourige nacional ou social, riqueza, nacimiento ó outra cundiçon, quier la sue ó de la família.

'''PERCÍPIO 2º'''

La criança gozará porteçon social i séran-le porporcionadas ouportunidades facelidades, por lei i por outros meios, a la fin de le facelitar l zambolbimiento físico mental, moral, spritual i social, por fuorma sana i normal i an cundiçones de lhibardade i denidade. N’anstituiçon de las leis bisando este oujetibo se lhebáran an cuonta sobretodo, ls melhores antresses de la criança.

'''PERCÍPIO 3º'''

Zde l nacimiento, to la criança tenerá dreito a un nome i a ua nacionalidade.

'''PERCÍPIO 4º'''

La criança gozará ls benefícios de la porbidéncia social. Tenerá dreito a crecer i criar-se cun salude; para esto, tanto a la criança cumo a la mai, séran porporcionadas atençones i porteçon speciales, anclusibo ciertos cuidados pré i apuis de nacer. A criança tenerá dreito al sustento, recriaçon i assisténcia médica própias.

'''PERCÍPIO 5º'''

A la criança cun ancapacidade física, mental ó socialmente, séran perpocionados ls tratamientos, l’eiducaçon i ls cuidados speciales eisegidos pula sue cundiçon special.

'''PERCÍPIO 6º'''

Para l zambolbimiento cumpleto i harmonioso de la sue personalidade, la criança percisa d’amor i cumprenson. Criáran-se, siempre que possible, als cuidados i subre la repunsablidade de ls pais i, an qualquiera cundiçon, nun cuntesto d’afeto i de sigurança moral i material, a nun ser an questones eicecionales, la criança cun pouca eidade nun será apartada de la mai. À sociedade i à las outoridades públicas tenéran l'oubrigaçon de porporcionar cuidados speciales à las crianças sien família i aqueilhas que le fáltan meios ciertos adequados de subsisténcia. Ye deseable la prestaçon d’ajuda oufecial i de outra natureza a fabor de la manténencia de ls filhos de famílias grandes.

'''PERCÍPIO 7º'''

La criança tenerá dreito a l’eiducaçon, que será de gráçia i cumpulsiba ne l grau purmário.
Sera-le porporcionada ua eiducaçon capaç de pormober a sue cultura giral i motibar-la a, an cundiçones d’eiguales ouportunidades, zambolber ls sous saberes, sue capacidade de eimitir oupenion i sou senso de repunsablidade moral i social, e la tórnen un nembro útele de la sociadade. Ls melhores antresses de la criança séran la lhinha a nortear ls repunsables pula sue eiducaçon i ourientaçon; esta repunsabelidade perteneçe, an purmeiro lhugar, de ls pais.
La criança tenerá lharga ouportunidade para jogar i debertir-se, bisando ls perpósitos mesmos de la sue eiducaçon; a sociadade i a las outoridades públicas ampenháran-se an pormober l gozo deste dreito.

'''PERCÍPIO 8º'''

La criança quedará, an qualquiera condiçon, antre las purmeiras a recebir la portejon i sucuórro.

'''PERCÍPIO 9º'''

La criança gozará porteçon contra qualquiera modo de çcuido, malos tratos i sploraçon. Nun será an qualquiera cundiçon oujeto de negócio, subre qualquiera fuorma. Nun será permitido à criança ampregar-se an qualquiera acupaçon ou amprego que le perjudique la salude ó l'eiducaçon que anterfira an sou zambolbimiento físico ou mental

'''PERCÍPIO 10º'''

La criança gozará porteçon acontra atos que puodan suscitar çcreminaçon racial, religiosa ou de qualquiera outra natureza. Crecerá nun ambiente de cumprenson, de toleráncia, d’amisade antre ls pobos, de paç i de fraternidade ounibersal i an cumpleta cuncéncia que sou sfuorço i aptidon dében ser puostos al serbício de sous asparcidos


[[Category:Cultura]]
[[Category:Wp/mwl]]
