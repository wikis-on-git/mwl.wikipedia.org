'''Francisco Manuel Alves''', mais coincido cumo '''Abade de Baçal''', ([[Baçal]], [[9 de Abril]] de [[1865]] – Baçal, [[13 de Nobembre]] de [[1947]]) fui un cura católico, eitnomusicólogo, arqueólogo  i storiador pertués. 

Nacido an Baçal, ua aldé de l cunceilho de [[Bergáncia]], fui ourdenado cura an [[13 de Júnio]] de [[1889]], zde anton, até la sue muorte, fui padre de la sue aldé natal.

Dedicou la bida a arrecolher teçtemunhos arqueológicos, eitnológicos i stóricos de la region de [[Trás ls Montes]] i, percipalmente de l çtrito de Bergáncia. Era un outodidata eirudito, rústico i pitoresco, i ls críticos acúsan-lo, assi i todo, de la sue falta de sistematizaçon i poder anterpretatibo.

La sue obra percipal son las ''Memórias arqueológicas-históricas do distrito de Bragança'' (1909-1947), an onze belumes.

An [[1925]] fui nomiado diretor-cunserbador de l ''Museu Regional de Bergáncia'', que zde [[1935]] ye chamado [[Museu de l Abade de Baçal]] an sue houmenaige.

==Obra==
* ALVES, Francisco Manuel. ''Moncorvo. Subsídios para a sua história ou notas extrahidas de documentos inéditos, respeitantes a esta importante villa transmontana.'' Porto: Illustração Transmontana, 1908.
* ALVES, Francisco Manuel. ''Chaves. Apontamentos arqueológicos.'' Chaves: 1931.
* ALVES, Francisco Manuel; AMADO, Adrião Martins. ''Vimioso. Notas monográficas.'' Coimbra: 1968.
* ALVES, Francisco Manuel. ''Memórias arqueológico-históricas do distrito de Bragança: repositório amplo de notícias corográficas, hidro-orográficas, geológicas, mineralógicas, hidrológicas, biobibliográficas, heráldicas (…) (2ª ed.).'' Bragança: 2000.

[[Catadorie:Biografies]]
[[Catadorie:Outodidatas]]

[[es:Francisco Manuel Alves]]
[[pt:Abade de Baçal]]
