{{Anfo/Munecípio de Pertual|
|munecípio            = Bumioso ó Bimioso
|eimaige_brason       = VMS.png
|eimaige_bandeira     = Pt-vms1.png
|eimaige_giral        = Vimioso05.jpg
|lhegenda             = Eigreija Matriç de Bumioso
|eimaige_lhocalizaçon = LocalVimioso.svg
|gentílico            = bumiosense, bimiosense
|region               = [[Region Norte (Pertual)|Norte]]
|subregion            = [[Alto Trás ls Montes]]
|çtrito               = [[Çtrito de Bergáncia|Bergáncia]]
|porbíncia            = [[Trás ls Montes i Alto Douro|Trás ls Montes<br />i Alto Douro]]
|ária                 = 481,47
|populaçon            = 5 315
|data                 = 2001
|densidade            = 11
|freguesies           = 14
|fundaçon             = [[1516]]
|ourago               = [[San Bicente]]
|feriado              = [[10 d'agosto]]
|codpostal            = 5230 Vimioso
|url_cm               = Praça Eduardo Coelho<br />5230-315 Vimioso
|url_oufecial         = [http://www.cm-vimioso.pt/ www.cm-vimioso.pt]
|url_email            = [mailto:gi.cmv@cm-vimioso.pt gi.cmv@cm-vimioso.pt]
}}

'''Bumioso''' ó '''Bimioso''' (an [[lhéngua pertuesa|pertués]] '''Vimioso''') ye ua bila de [[Pertual]], pretencente al Çtrito de [[Bergáncia]], an Trás ls Montes, cun cerca de 1 200 habitantes.

Ye sede dun munecípio cun 481,47&nbsp;km² de área i 5315 habitantes (2001), subdibedido an catorze freguesies. L munecípio ye lhemitado a norte pula [[Spanha]] ([[Alcanhices]]), a leste pul munecípio de [[Miranda de l Douro]], a sul por [[Mogadouro]], a oeste por [[Macedo de Cabalheiros]] i a noroeste por [[Bergáncia (Pertual)|Bergáncia]].

An dues aldés deste cunceilho, [[Angueira]] i [[Bilasseco]], fala-se l [[mirandés]]. Hai inda registro de falantes an [[Caçareilhos]], mas pensa-se que eilhi terá deixado de se outelizar ne l die a die ne ls redadeiros anhos.

== Stória ==
Hai andícios de poboamiento pré-stórico an bários locales i [[castro]]s eisistentes ne l termo de bárias freguesies de l cunceilho (Atalaia de [[Bumioso (freguesie)|Bumioso]], Pereiras, castro de la Batoqueira, castro de la Terronha, etc.).

Cun outros de la region ([[Bergáncia]], [[Outeiro]], [[Miranda de l Douro]], [[Mogadouro]], [[Penas Róias]]), ls castielhos de [[Algoso]] i [[Bumioso (freguesie)|Bumioso]] fazírun parte de la linha de defesa de la frunteira ouriental de l reino. An [[Bumioso (freguesie)|Bumioso]], para alhá de l castielho çtruído ne l seclo XVIII, eisistie la torre de la Atalaia de qu'inda réstan feitiços.

Simblos de l dreito d'eisercer justícia, fúrun arguidos [[pelourinho]]s an [[Algoso]], delantre de la Cámara i an [[Bumioso (freguesie)|Bumioso]], delantre de l'antigo castielho.

An [[1492]], l cunceilho biu chegar grande afluéncia de judius spulsos de ls reinos de [[Castielha i Lion|Lion i Castielha]]. Depuis d'acampáren nun local que cunserbou l nome de ''Cabanas'', antre las atuales poboaçones de [[Caçarelhos]] i [[Bumioso (freguesie)|Bumioso]], ls judius fúrun outorizados a stablecíren-se an bárias aldés i bilas de la region ([[Argozelo]], [[Carçon]], [[Bumioso (freguesie)|Bumioso]], etc.). Cumbertidos a la fuorça a la [[religion católica]], custituíran nessas localidades quemunidades amportantes que pouco se misturórun cul restro de la populaçon até meados de l [[seclo XX]]. Ls ''[[judius]]'' — assi chamados até hoije — çtinguian-se de ls ''labradores'' puls oufícios eisercidos, lhigados al [[artesanato]] i [[quemércio]].

L [[seclo XVI]] i l'ampeço de l [[seclo XVII]] custituíran un período de porsperidade para [[Bumioso (freguesie)|Bumioso]] i outras tierras de l Nordeste strasmuntano ([[Miranda de l Douro]], [[Outeiro]], etc.). An [[1516]], [[Bumioso (freguesie)|Bumioso]] fui eilebada a bila por foral de l rei [[D. Manuol de Pertual|D. Manuol]].

Culas reformas admenistratibas de l [[seclo XIX]], l cunceilho de Bumioso creciu ancorporando l zaparecido cunceilho de [[Pinelo]] i parte de ls de [[Algoso]] (freguesies de [[Algoso]] i [[Matela]]), [[Miranda de l Douro]] (freguesie de [[Caçareilhos]]) i [[Outeiro]] (freguesies de [[Argozelo]] i [[Santulhon]]).

Durante to l seclo XX, bários surtos migratórios lhebórun grande parte de la populaçon pa l [[Brasil]] – até a la década de 1960 – i pa la [[Ouropa]] (percipalmente para [[Fráncia]]), probocando la zertificaçon de l cunceilho.

== Debison admenistratiba ==
L cunceilho ye subdebidido an catorze [[freguesie]]s (culs nomes an pertués antre parénteses, siempre que fúren defrentes de ls mirandeses):

* [[Algoso]]
* [[Angueira]]
* [[Argozelo]]
* [[Abelhanoso]] (Avelanoso)
* [[Caçarelhos]]
* [[Campo de Bíboras]] (Campo de Víboras)
* [[Carçon]] (Carção)
* [[Matela]]
* [[Pinelo]]
* [[Santulhon]] (Santulhão)
* [[Uba]] (Uva)
* [[Bal de Frailes]] (Vale de Frades)
* [[Bilasseco (Bumioso)|Bilar Seco]] (Vilar Seco)
* [[Bumioso (freguesie)|Bumioso]] (Vimioso)

== Populaçon ==
Fuora las freguesies de [[Bumioso (freguesie)|Bumioso]] i [[Argozelo]] que cuncentran ls serbícios (admenistraçon, bancos, quemércios, etc.), l cunceilho de Bumioso ye un munecípio rural cuja populaçon eiserce atebidades eissencialmente agrícolas. L'eimigraçon i l éisodo rural para [[Bergáncia]] i pa las metrópoles de l litoral (mormente [[Porto]] i [[Lhisboua]]), splícan la zertificaçon dramática de la region. La populaçon de l cunceilho ye hoije percipalmente custituída d'eidosos.

{| {{prettytable1|center}}
! colspan="9" | Populaçon de l cunceilho de Bumioso (1801-2009)
|- bgcolor="#C0C0C0"
| align="center" | [[1801]] 
| align="center" | [[1849]] 
| align="center" | [[1900]] 
| align="center" | [[1930]]
| align="center" | [[1960]]
| align="center" | [[1981]]
| align="center" | [[1991]]
| align="center" | [[2001]]
| align="center" | [[2004]]
| align="center" | [[2009]]
|-
| align="center" | 1831
| align="center" | 5555
| align="center" | 11086
| align="center" | 11484
| align="center" | 12782
| align="center" | 8500
| align="center" | 6323
| align="center" | 5315
| align="center" | 5105
| align="center" | 5500
|}

== Aspetos geográficos ==
L cunceilho de Bumioso, queda ne l '''praino mirandés''' i faç parte de la [[Tierra Frie Trasmuntana|Tierra Frie]] strasmuntana que tamien anclui ls cunceilhos de Miranda de l Douro, Bergáncia i Binhais. Ye un cunceilho acidentado, atrabessado puls bals perfundos de ls rius Angueira, Maçanas i [[riu Sabor|Sabor]].

== Eiquenomie ==
Bumioso ye un cunceilho agro-pecuairo, dedicado a la criaçon de ganado bobino (raça mirandesa) i cochino i al cultibo de ls cereales (centeno, cebada, milho, trigo), de l'oulibeira, de la binha, de la patata i d'hortaliças (bóbeda, berça, freijon, etc.). Outrora amportante, la criaçon de ganado caprino i oubino stá hoije an declínio.

Ne l cunceilho eisisten minas de [[mármare]], an Santo Adrion, i de [[bolfrámio]], an Argozelo. L'andústria stá repersentada por ampresas de custruçon cebil i serralharies.

== Patrimonho ==
Anque de las guerras i bicissitudes de la Stória, l cunceilho apersenta un patrimonho arquitetónico de que fázen parte:

*[[Algoso]]: Solar de ls Táboras, Castielho (sec. XIII), Pelourinho (sec. XVI), Eigreija Matriç i Capielha de San João (sec. XVII);
*[[Angueira]]: Castros de l Gago i de la Cocoia;
*[[Argozelo]]: Capielha de San Bartolomeu, Castros de la Terronha i de l Cerro Grande;
*[[Caçarelhos]]: Capielha Joanina;
*[[Carçon]]: Puonte Romana subre l riu Sabor, Castro de Carçon;
*[[Bimioso (freguesie)|Bimioso]]: Eigreija Matriç (sec. XVI/XVII), Pelourinho (Eidade Média), Castros de Batoqueira i de l Bal de San Miguel.

== Artesanato ==
Cestarie, tecelaige, cobres, colchas, curtumes, cantaries (granito) i mármares.

== Feiras ==
*Feiras quinzenales: dies 10 i 25 an Bumioso,
*Feiras mensales: die 9 an Algoso, die 13 an Bilar Seco, die 19 an Caçarelhos, segundo demingo de l més an Carçon.
*Feira anual: feira de San Lourenço, feriado munecipal, die 10 d'agosto an Bimioso.

== Fiestas percipales ==
*[[Argozelo]]: fiestas de San Bartolomeu (24 d'agosto) i Senhora de las Delores (1.° demingo de setembre);
*[[Campo de Bíboras]]: fiesta de Santiago, (redadeiros demingo i segunda-feira de agosto);
*[[Carçon]]: fiesta de la Senhora de las Grácias (redadeiro demingo d'agosto);
*[[Bimioso (freguesie)|Bimioso]]: fiestas de San Lourenço, Santa Bárbela, Senhora de ls Remédios i Senhora de la Salude (sumana de l die 10 d'agosto).

{{Cunceilhos de Bergáncia}}

[[Catadorie:Munecípios de Pertual]]
