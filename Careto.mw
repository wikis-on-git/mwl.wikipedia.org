[[Fexeiro:Carnaval de Podence 2008 17.jpg|thumb|Un cunjunto de caretos ne l Antruido de Podence.]]
L '''careto''' ye ua figura maçcarada de l Antruido de  [[Trás ls Montes i Alto Douro]], an [[Pertual]]. Ye ua pessona que outeliza ua maçcarilha cun un nariç chubido feita de cuiro, laton ó madeira tenhida cun quelores bibas de amarielho, burmeilho i negro. Nua outra berson, la máçcara, feita de madeira de amieiro anramada cun cuornos i outros aparatos, ye outelizada an Lazarim.

== Ouriges ==
Pensa-se que la tradiçon de ls caretos tenga raízes célticas, de la era pré-romana. Ye probable que stá relacionada cula eijisténcia de ls pobos galaicos (''gallaeci'') i brácaros (''bracari'') na [[Galízia]] i ne l norte de Pertual.

== Traje ==
L careto outeliza fatos a las riscas, cun capielho, de quelores graciosas, feitos de colchas cun franjas stiradas de lhana burmeilha, berde i amarielha. Carga bandoleiras cun campaninas i anfunisgadas de squilas a la cintura. De la sue andumentaira faç tamien parte un palo.

== Fiestas ==
La fiesta de ls caretos faç parte dua tradiçon milenar que ye celebrada an Pertual ne l Antruido. An Trás ls Montes ye celebrada an bárias aldés de ls cunceilhos de Vinhais, [[Bergança]], Macedo de Cavaleiros (an special Podence) i [[Bumioso]], i ne l Alto Douro an Lazarim, ne l concelho de [[Lamego]].

== Facanito, facanico ==
[[Fexeiro:Carnaval de Podence 2008 6.jpg|thumb|200px|Un facanito.]]
L '''facanito''' ó '''facanico''' ye un nino maçcarado de careto,<ref>{{citar web|url=http://invernocommascaras.ielt.fcsh.unl.pt/glossario.html|títalo=Glossário|publicado=Festas de Inverno com Máscaras|acessodata=22 de janeiro de 2018|lhéngua=pertués}}</ref> que tenta eimitar ls caretos nas sues fiestas,<ref>{{citar web|url=http://www.bragancanet.pt/arte/podence.html|títalo=Carnaval de Podence: Um carnaval dos diabos|arquibourl=https://web.archive.org/web/20070607005555/http://www.bragancanet.pt/arte/podence.html|outor=Humberto Lopes|obra=Tempo Livre|data=febreiro de 1999|arquibodata=7 de júnio de 2007|lhéngua=pertués}}</ref> cumprindo l sou própio ritual de einiciaçon i garantindo la cuntinidade de la tradiçon.<ref>{{citar web|url=http://ceas.iscte.pt/artigos/raposo_2004_ritual.pdf|títalo=Do ritual ao espetáculo. “Caretos”, intelectuais, turistas e media|publicado=ISCTE – Instituto Universitário de Lisboa, Centro de Estudos de Antropologia Social|outor=Paulo Raposo|lhéngua=pertués|data=2004|acessodata=22 de janeiro de 2018}}</ref><ref>{{citar web|url=https://www.rtp.pt/noticias/pais/caretos-matrafonas-e-facanitos-mantem-samba-longe-de-tras-os-montes_n26359|títalo=Caretos, matrafonas e facanitos mantêm samba longe de Trás-os-Montes|publicado=[[Rádio e Televisão de Portugal]]|outor=Lusa|data=24 de febreiro de 2006|lhéngua=pertués}}</ref><ref>{{citar web|url=http://www.diariodetrasosmontes.com/cronica/os-rituais-do-entrudo-em-tras-os-montes|títalo=Os rituais do Entrudo em Trás-os-Montes|outor=Alexandre Parafita|obra=[[Diário Trás ls Montes]]|acessodata=22 de janeiro de 2018|lhéngua=pertués}}</ref>

Na [[Eidade Média]] an Trás ls Montes era referido cumo un "pequeinho diabro que quedaba aquemodado de aço molido".<ref>{{citar web|url=http://alfclul.clul.ul.pt/teitok/dra/resources/DRA.pdf|títalo=Dicionário de Regionalismos e Arcaísmos|outor=[[Leite de Vasconcelos]]|publicado=Centro de Linguística da Universidade de Lisboa|acessodata=22 de janeiro de 2018|lhéngua=pertués}}</ref> An [[Miranda de l Douro]] ye l nome que se dá a un home de pequeinha statura cun jeito de atiçador i ye tamien cumo se chama un ser mitológico, pequerrixo i tarabielho.<ref>{{citar web|url=https://www.yumpu.com/pt/document/view/12949602/letra-f-terra-de-miranda|títalo=Facanito, facanico|outor=[[Amadeu Ferreira]] i José Pedro Cardona Ferreira|obra=Dicionário de Mirandês-Português|lhéngua=pertués|acessodata=22 de janeiro de 2017}}</ref>
{{Refréncias|quel=2}}

== Biblografie ==
* António Pinelo Tiza (2015), ''Inverno Mágico: Ritos e Mistérios Transmontanos'' (an pertués), Lisboua: Âncora Editora, {{ISBN|978-972-780-502-0}}

{{Portal3|Pertual}}
{{Rabisco}}

[[Catadorie:Cultura de Pertual]]
[[Catadorie:Tierra de Miranda]]
[[Catadorie:Miranda de l Douro]]
