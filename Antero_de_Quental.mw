QUENTAL, Antero Tarquínio de [18.04.1842 – 11.09.1891]. Naciu an [[Punta Delgada|Punta Delgada]] ne ls [[Açores|Açores]], adonde tamien se matou. An 1858 antrou para dreito an [[Coimbra|Coimbra]], curso que acabou an 1864. An 1866 tenta antrar pa l eisército de Garibaldi, i an 1869 bai als [[Stados Ounidos|Stados Ounidos]]. An 22 de Maio de 1871 son einouguradas las [[Cunferéncia|Cunferéncias]] de l [[Casino|Casino]]. An 1874 queda mui malo i an 1877 bai-se a [[Paris|Paris]] a cunsultar l [[doutor|doutor]] Charcot. An 1884 saca ne l [[Palácio de Cristal|Palácio de Cristal]] ne l [[Porto|Porto]] l [[retrato|retrato]] de L Grupo de ls Cinco (cun [[Eça de Queirós|Eça de Queirós]], [[Guerra Junqueiro|Guerra Junqueiro Oliveira Martins]] i [[Ramalho Ortigão|Ramalho Ortigão]]). Cun Antero de Quental se correspundiu [[Manuel Sardenha|Manuel Sardenha]] (pseudónimo de l mirandés Abade Manuel Joaquim Sardinha), sendo de grande amportança teórica subre l cunceito de poesie rebolucionária, la carta que Antero de Quental le screbiu al mirandés l 10 de Setembre de 1871. De Antero de Quental traduziu [[Manuol Sardina|Manuol Sardina]], pseudónimo de mesmo mirandés, l poema Zara [Anthero de Quental, Zara, edição polyglotta, Lisboa, Imprensa Nacional, 1894].

[[Category:Wp/mwl]]
[[Category:Scritores|Scritores]]
