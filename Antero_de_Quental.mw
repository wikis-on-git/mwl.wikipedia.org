'''Antero Tarquínio de Quental''' ([[Punta Delgada]], [[Açores]], [[18 de Abril]] de [[1842]] — Punta Delgada, [[11 de Setembre]] de [[1891]]), fui un [[Poesie|poeta]] i scritor [[Pertual|pertués]], que tubo un papel amportante ne l mobimiento de la [[Geraçon de 70]].

Naciu an Punta Delgada ne ls Açores, adonde tamien se matou. An 1858 antrou para dreito an [[Coimbra]], curso que acabou an 1864. An 1866 tenta antrar pa l eisército de Garibaldi, i an 1869 bai als [[Stados Ounidos]]. An 22 de Maio de 1871 son einouguradas las [[Cunferéncia]]s de l [[Casino]]. An 1874 queda mui malo i an 1877 bai-se a [[Paris]] a cunsultar l [[doutor]] Charcot. An 1884 saca ne l [[Palácio de Cristal]] ne l [[Porto]] l [[retrato]] de L Grupo de ls Cinco (cun [[Eça de Queirós]], [[Guerra Junqueiro|Guerra Junqueiro Oliveira Martins]] i [[Ramalho Ortigão]]). Cun Antero de Quental se correspundiu [[Manuel Sardenha]] (pseudónimo de l mirandés Abade Manuel Joaquim Sardinha), sendo de grande amportança teórica subre l cunceito de poesie rebolucionária, la carta que Antero de Quental le screbiu al mirandés l 10 de Setembre de 1871. De Antero de Quental traduziu [[Manuol Sardina]], pseudónimo de mesmo mirandés, l poema Zara [Anthero de Quental, Zara, edição polyglotta, Lisboa, Imprensa Nacional, 1894].

[[Catadorie:Scritores|Scritores]]

[[ca:Antero de Quental]]
[[de:Antero de Quental]]
[[en:Antero de Quental]]
[[eo:Antero de Quental]]
[[es:Antero de Quental]]
[[fr:Antero de Quental]]
[[gl:Antero de Quental]]
[[io:Antero de Quental]]
[[oc:Antero de Quental]]
[[pt:Antero de Quental]]
[[ro:Antero de Quental]]
[[ru:Кентал, Антеро де]]
