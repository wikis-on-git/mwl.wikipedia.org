[[Fexeiro:Verraco de Picote.JPG|thumb|Un berron an [[Picuote]].]]
Ls '''berrones''' son státuas proto-stóricas de piedra, sculpidas an pleno relebo cun figuras zoomórficas. L tema que estas sculturas aperséntan ye siempre de animales terrestres, cumo cochinos amansiados, cochinos brabos, toros, beches, perros i tamien ursos, an tamanho natural. L material an que son sculpidas ye an giral de [[cantarie]], ambora tamien se puossa ancuntrar státuas sculpidas an outros materiales cumo mármole i talco. Stima-se que na época an que estas státuas fúrun sculpidas fui antre l mei de l seclo IV a.C. i l seclo I a.C.. De las cerca de 400 sculturas coincidas, las figuras mais frequentes son las de cochinos machos. La palabra ''berron''<ref>{{Citar dicionairo mirandés|berron|Berron|cunsultadata=7 de márcio de 2018}}</ref> ({{lang-pt|''berrão''}}<ref>{{citar web|títalo=Berrão|url=https://www.infopedia.pt/dicionarios/lingua-portuguesa/berr%C3%A3o|obra=Infopédia|publicado=Porto Editora|cunsultadata=7 de márcio de 2018|lhéngua=pertués}}</ref>) fui anspirada ne l termo outelizado pa nomear ls cochinos nó castrados.

Las dimensones de ls berrones púoden tener más de dous metros, ne l antanto eisísten bários outros que chégan a tener solo 30 centímetros. La zona de la cultura de ls berrones ye ne l nordeste de [[Pertual]], percipalmente la porbíncia de [[Trás ls Montes i Alto Douro]] i Beira Anterior i bai anté [[Spanha]] nas porbíncias de Cáceres, Çamora, Ávila i Salamanca.

La cultura de ls berrones an Pertual stá associada als castros stramuntanos, adonde fui feito un grande númaro de achados, a la tribo de ls draganos, un pobo pré-céltico que bibie nesta region, i a la tribo de ls betones.

Acradita-se que las státuas de ls berrones éran outelizadas pa fines de carátele [[Relegion|relegioso]]. Las sculturas reperséntan animales sagrados, ó miesmo debindades portetoras de l ganado, a quien se serbie l culto; un outro possible uso serie l de menumiento funerairo, cumo se liba a crer pulas anscriçones que algues destas sculturas amóstran. Tenemos cumo tal la traduçon que fui feita de la anscriçon, an lhéngua eibérica, de l berron de Las Cojotas que suporta esta teorie: "''Dius Cochino baliente portetor de la bila de Adorja''".<ref>{{citar lhibro|redadeiro=R. dos Santos Júnior|purmeiro=J.|anho=1975|eiditora=Casa de Sarmento|lhocal=Guimarães|formato=PDF|url=http://www.csarmento.uminho.pt/docs/ndat/rg/RG085_07.pdf|títalo=Conferência: a cultura dos Berrões proto-históricos do Nordeste de Portugal|lhéngua=pertués}}</ref>

{{Refréncias}}

{{Portal3|Miranda de l Douro|Pertual}}
{{Rabisco}}

[[Catadorie:Cultura de Pertual]]
[[Catadorie:Miranda de l Douro]]
[[Catadorie:Pré-Stória]]
