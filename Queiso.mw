'''Queiso''' ye un [[quemido]] sólido feito a partir de l [[leite]] de [[baca]]s, [[cabra]]s, [[canhona]]s, [[búfala]]s i/ó outros [[mamífero]]s. L queiso ye porduzido pula [[coagulaçon]] de l lheite. Esto ye rializado, nua purmeira eitapa, pula acedificaçon cun ua [[cultura bateriana]] i a seguir, ampregando ua [[anzima]], la [[quimosina]] (coalho ó sustitutos) para trasformar l lheite an "[[coalhada]] i [[Soro de lheite|soro]]" .<ref>{{cite web | titalo = Fankhauser's Cheese Page | purmeiro = David B. | redadeiro= Fankhauser | anho = 2007 |acessodata= 2007-09-23 | url = http://biology.clc.uc.edu/fankhauser/Cheese/CHEESE.HTML}}</ref> La batéria percisa i l processamiento de la coalhada ténen un papel na defeniçon de la [[textura]] i sabor de la maiorie de ls queisos. Alguns queisos aperséntan tamien [[bolor]]es, tanto na superfice sterna cumo an drento. 

[[Fexeiro:Emmentaler.jpg|left|thumb|Un eisemplo de queiso [[Emmentaler]].]]

Eisisten cientos de [[Aneixo:Lhista de queisos|tipos de queisos]] porduzidos an to l mundo. Defrentes stilos i sabores de queiso son l resultado de l uso de l lheite de defrentes mamíferos ó cula adiçon de defrentes teores de [[gordura]], ampregando detreminadas speces de batérias i bolores, i bariando l tiempo de ambelhecimiento i outros tratamientos de trasformaçon. Outros fatores ancluen la dieta animal i la adiçon de agentes [[aromatizante]]s cumo [[yerba]]s, [[speciarie]]s, ó [[Defumar|defumaçon]]. La cundiçon de [[pasteurizaçon]] de l lheite puode tamien afetar l sabor final. L [[amarielho]] i l [[burmeilho]] ousados para quelorir muitos queisos ye l resultado de la adiçon de [[pimento]]. Ls queisos son cunsemidos puros ó cumo angrediente de pratos dibersos. La maiorie de ls queisos [[derretimento|derrete]] al séren calecidos.

Para alguns queisos, l lheite ye coalhado acrecentando [[ácido]]s cumo l [[binagre]] ó sumo de [[limon]]. La maiorie de l queisos, inda assi, ye acedificada, menos por batérias, que trasfórman ls [[latose|açucres de l lheite]] an [[ácido lhático]], seguido pula adiçon de coalho para cumpletar la coagulaçon. L [[quimosina|coalho]] ye ua mistura de [[anzima]]s que oubtenida tradecionalmente a partir de l rebestimiento de l stómado de [[bobino]]s moços, mas agora tamien porduzida an lhaboratório. Atualmente eisisten alternatibas [[Begetarianismo|begetarianas]] pa l coalho; la maiorie deilhas oubtenida pula fermentaçon de l [[fungo]] ''Mucor miehei'', mas outras fúrun tiradas de l [[cardo]] (''C. cardunculus spp. flavescens''), de l [[género]] [[Cynara]]. 

L queiso ye un bun cumplemiento alimentar. Ye balioso por ser de fácele trasporte, tener lhonga durablidade i alto teor de [[gordura]], [[proteína]], [[cálcio]] i [[fósfaro]]. L queiso ye ua forma más cumpata de nutriçon i ten ua balidade más lhonga que la de l lheite de l qual el ye feito. Ls [[Queiseiro|perdutores de queiso]]s puoden anstalar-se cerca  dua region lheiteira i beneficiáren-se de l rápido acesso al lheite fresco, de ls précios más baixos de l lheite i de las çpesas menores cul trasporte. La lhonga durablidade de l queiso faç cun que l perdutor puoda armazená-lo i bendé-lo quando ls précios stubíren altos ó quando percisar de denheiro.

=={{Ber tamien}}==
*[[Requeijon]]
*[[Queiso Minas Frescal]]

==Refréncias==
<references/>

[[Catadorie:Gastronomie]]
[[Catadorie:Queisos]]
