[[Fexeiro:Women's International League, 5. 1. 1922.png|thumb|rigth|Nembros de la Lhiga Anternacional de lass Mulhieres, [[1922]].]]
L '''Die Anternacional de la [[Mulhier]]''' ye celebrado a 8 de [[Márcio]]. 

Las mulhieres que trabalhában an [[fábrica]]s de bestuário i andústria téstil fúrun portagonistas dun desses portestos an 8 de Márcio de 1857 an Nuoba Eiorque, an que portestában contra las malas cundiçones de trabalho i pequeinhos pagamientos (salários).

L’eideia de l’eisisténcia dun Die Anternacional de la Mulhier fui einicialmente purpuosta na birada de l seclo XX, ne l tiempo de crecimiento de l’andustria i spansion eiquenómicas que lhebou a muitos portestos contra las malas cundiçones de trabalho nas fábricas.

[[Fexeiro:8marta.jpg|thumb|150px| Cartaç [[URSS|sobiético]] de [[1932]]. An burmeilho, lei-se: "[[8 de márcio]] ye l die de la rebelion de las mulhieres trabalhadoras contra la scrabidon de la cozina." An cinza: "Diç NÓ a la oupresson i al cunformismo de l trabalho doméstico!" ]]

La stória registra muitos portestos ne ls anhos seguintes al açucedido ne l die 8 de Márcio, çtacando-se un outro an 1908, adonde 15.000 mulhieres marchórun na cidade de [[Nuoba Eiorque]] eisegindo la reduçon de tiempo de trabalho, melhores pagamientos (salários), i l dreito al boto. Assi, l purmeiro Die Anternacional de la Mulhier ouserbou-se a 28 de Febreiro de 1909 ne ls Stados Ounidos de l’América çpuis dua Çclaraçon de l Partido Socialista de l’[[América]]. An 1910, la purmeira Cunfréncia Anternacional subre la Mulhier fui an Copenhaga, cula direçon de l’Anternacional Socialista, i l Die Anternacional de la Mulhier fui stabelecido. Ne l anho apuis, esse die fui celebrado por mais dun milhon de pessonas n’Oustrália, [[Dinamarca]], [[Almanha]] i [[Suíça]], ne l die 19 de Márcio. Mas apuis eisistírun outros acuntecimientos, cumo l ancéndio na fábrica de la Triangle Shirtwaist, que tamien acunteciu an Nuoba Eiorque, ne l die 25 de Márcio de 1911, adonde morrírun 146 trabalhadoras. Segundo esta berson, 129 trabalhadeiras durante l portesto tenerien sido ancerradas i queimadas bibas.

Ne l Oucidente, l Die Anternacional de la Mulhier fui quememorado durante las décadas de 1910 i 1920, mas smoreciu. Fui rebitalizado pul femenismo na década de 1960.

[[Catadorie:Dies speciales|Mulhier]]
[[Catadorie:Femenismo]]
