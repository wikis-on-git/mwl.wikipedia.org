{{Anfo/Biografie
 |bgcolour              = 
 |nome                  = Arsenio González Álvarez
 |pseudónimo            = 
 |eimaige               = Arsenio González, mayu 2017.jpg
 |eimaige_tamanho       = 
 |eimaige_lhegenda      = Arsenio González an maio de 2017.
 |nome_cumpleto         = 
 |nacimiento_data       = {{dni|28|1|1931|sin eidade}}
 |nacimiento_lhocal     = Perchera, Xixón, [[Stúrias]], [[Spanha]]
 |muorte_data           = {{Nowrap|{{muorte|18|10|2017|28|1|1931}}}}
 |muorte_lhocal         = Xixón, Stúrias, Spanha
 |residéncia            = 
 |nacionalidade         = spanhol
 |acupaçon              = Ator i dramaturgo
 |nome_mai              = 
 |nome_pai              = 
 |parentesco            = 
 |cónjuge               = 
 |filhos                = 
 |anfluéncias           = 
 |anfluenciados         = 
 |prémios               = 
 |religion              = 
 |percipales_trabalhos  = 
 |sítio                 = 
}}
'''Arsenio González Álvarez''' (Perchera, Xixón, 28 de janeiro de 1931 — Xixón, 18 de outubre de 2017) fui un ator de [[triato]] i dramaturgo [[Stúrias|sturiano]].

Ampeçou l sou oufício cumo ator na Sala Buenos Aires an 1951,<ref name=":0">{{citar web|títalo=Arsenio González|url=http://cia-asturiana.atspace.com/elenco_ars.htm|publicado=Cumpanhie Sturiana de Quemédias|cunsultadata=19 de febreiro de 2018|lhéngua=spanhol}}</ref> cul grupo de triato ''Hogar de Pumarín'', i al lhargo de la sue carreira partecipou an bárias cumpanhies cumo la de Rafael Sánchez, l Grupo Talía de Tremañes i Llorea i l Grupo Esquilo de l Agrupamiento Artístico de Xixón. Fui un de ls artífices coincidos de l triato de questumes sturianas i de la recuperaçon an 1986, de la Cumpanhie Sturiana de Quemédias,<ref>{{citar web|títalo=Morrió l'actor Arsenio González, símbolu del teatru asturianu|url=http://www.europapress.es/asturianu/noticia-morrio-lactor-arsenio-gonzalez-simbolu-teatru-asturianu-20171019101103.html|publicado=Europa Press|data=19 de outubre de 2017|lhéngua=sturiano}}</ref> tenendo bencido bários prémios i cunquistado recoincimientos.<ref>{{citar web|redadeiro=Argüelles|purmeiro=J. L.|títalo=Fallece Arsenio González, la gran "sonrisa" del teatro costumbrista|url=http://www.lne.es/gijon/2017/10/19/fallece-arsenio-gonzalez-gran-sonrisa/2180106.html|obra=La Nueva España|data=19 de outubre de 2017|lhéngua=spanhol}}</ref>

Fui un de ls más coincidos atores sturianos na fin de l seclo XX i ampeço de l seclo XXI, pula sue anterpretaçon ne ls papeles caratelísticos, junto cun José Manuel Rodríguez.<ref name=":1">{{citar periódico|títalo=Arsenio González|jornal=La ratonera: Revista asturiana de teatro|data=maio de 2006|númaro=17|páiginas=113|url=https://dialnet.unirioja.es/servlet/articulo?codigo=2244933|arquibourl=http://web.archive.org/web/20070823041852/http://www.la-ratonera.net/numero17/n17_arsenio.html|arquibodata=23 de agosto de 2007|lhéngua=spanhol}}</ref> An 2014 recebiu la chabe de comemoraçon de la Sociadade Giral de Outores i Eiditores an recoincimiento puls sous cinquenta anhos de parcerie.<ref>{{citar web|títalo=La SGAE lamenta la pérdida de su socio Arsenio González|url=http://www.sgae.es/es-ES/SitePages/EstaPasandoDetalleActualidad.aspx?i=2354&s=5|publicado=Sociadade Giral de Outores i Eiditores|data=19 de outubre de 2017|lhéngua=spanhol}}</ref>

Muorriu bítima de leucemia ne l die 18 de outubre de 2017 an Xixón, als uitenta i seis anhos.<ref>{{citar web|redadeiro=Moro|purmeiro=M.|títalo=Fallece a los 86 años el dramaturgo y actor Arsenio González|url=http://www.elcomercio.es/gijon/fallece-anos-dramaturgo-20171019000830-ntvo.html|obra=El Comercio|data=19 de outubre de 2017|lhéngua=spanhol}}</ref>

== Biografie ==
Anque González nó se cunsidraba cumo outor,<ref name=":2">{{citar periódico|purmeiro=José|redadeiro=Neira|títalo=Entrevista a Arsenio González: “Soy más actor que autor”|jornal=La ratonera: Revista asturiana de teatro|data=2013|númaro=37|url=https://dialnet.unirioja.es/servlet/articulo?codigo=4141214|páiginas=114-120|arquibourl=http://web.archive.org/web/20160614180624/http://www.la-ratonera.net/?p=2846|arquibodata=14 de júnio de 2016|lhéngua=spanhol}}</ref> ls sous testos son parte de l patrimonho dramático sturiano.<ref name=":1" /> Screbiu bárias obras de génaro dramático de questumes sturianas, antre quemédias an trés atos (''Asturias patria querida'', ''Hay otros güeyos'', ''La trastá'', ''El tramposu/El boleru de Chano'', ''El tratu de Chiripa'', ''Xiga, el Repe, Y orbayando...'') i sainetes (''Los figos de San Miguel'', ''Güela por necesidá'', ''La declaración''), acolhá de smasiadas stampas i quadros cómicos (''¿Quién manda en casa?'', ''La ludópata'', ''La vieyera'', ''Los décimos'' i ''El recateo'').<ref name=":0" />

La Academie de la Lhéngua Sturiana rializou l salimiento an 1997 na sue coleçon "Mázcara", de l belume ''Tres comedies'' que amostra trés obras de Arsenio González: ''El boleru de Chano'', ''La Declaración'' i ''Los figos de San Miguel''.<ref>{{citar web|títalo=Mázcara|url=http://www.academiadelallingua.com/publicaciones/mazcara/|publicado=Academie de la Lhéngua Sturiana|cunsultadata=19 de febreiro de 2018|lhéngua=sturiano}}</ref>

An 2008, l Grémio de Eiditores de las Stúrias i la Federaçon de Grupos de Triato Amador de l Percipado de las Stúrias (FETEAS) publicórun l títalo ''Teatro en Asturiano'', adonde ancluiu la quemédia oureginal an trés atos de González ''Hay otros güeyos''.<ref>{{citar web|títalo=Textos dramáticos|url=http://www.feteas.org/textos_dramaticos.php|publicado=Federaçon de Associaçones de Triato de l Percipado de las Stúrias|cunsultadata=19 de febreiro de 2018|lhéngua=spanhol}}</ref>

Delantre destas obras hai que çtacar ''La Trastá''<ref>{{citar web|títalo=2009 La Trastá. Obra completa|url=https://www.youtube.com/watch?v=3Cf0Npal_Ww|obra=Cumpanhie Sturiana de Quemédias|publicado=YouTube|data=21 de abril de 2015|lhéngua=sturiano}}</ref> (strenada an 1963) i ''El tramposu''<ref>{{citar web|títalo=2007 El tramposu. Obra completa|url=https://www.youtube.com/watch?v=dCIiaXHbzEY|obra=Cumpanhie Sturiana de Quemédias|publicado=YouTube|data=21 de abril de 2015|lhéngua=sturiano}}</ref> (strenada pula Cumpanhie Sturiana de Quemédias an 2009), cumo eisemplos de la recuperaçon de las formas clássicas de l triato de questumes sturianas na atualidade. 

L sainete ''Los figos de San Miguel'' (que junto a ''La declaración'' tamien sue, i ''Pitición de mano'', de Antón de la Braña, repersentou l retorno de la Cumpanhie Sturiana de Quemédias an 1986, pula direçon de Eladio Sánchez), cun más de 125 repersentaçones zde antoce,<ref name=":2" /> i de acuordo cun Xosé Bolado García, ye un de ls triunfos deste tipo de triato de questumes sturianas.<ref>{{citar lhibro|redadeiro=Corrada|nome=Miguel Ramos|títalo=Historia de la lliteratura asturiana|anho=2002|eiditora=Academie de la Lhéngua Sturiana|lhocal=Uviéu|isbn=978-84-8168-335-6|url=https://books.google.pt/books?id=7f70fzmWESMC|eiditor=Xosé Bolado García|páigina=708|lhéngua=sturiano|capítulo=El Surdimientu: El Teatru}}</ref>

== Filmografie ==
*''Xicu'l toperu''
*''La neña los mios güeyos''
*''7337''
*''Puntu''
*''Carne de Gallina''

{{Refréncias|quel=2}}

[[Catadorie:Atores]]
[[Catadorie:Scritores de la Spanha]]
[[Catadorie:Stúrias]]
[[Catadorie:Dramaturgos]]
