'''Júlio Santana Meirinhos''' ([[Sebilha]], [[5 de Dezembre]] de [[1954]]) fui l deputado que tubo la einiciatiba de fazer recoincer ouficialmente la [[Lhéngua Mirandesa]].

Júlio Meirinhos naciu an [[Spanha]], filho d'eimigrantes pertueses, mas bino, inda nino, pa [[Miranda de l Douro]], adonde se fizo home. Lhicenciou-se an Dreito pula Ounibersidade de Coimbra an 1978. Fui Persidente de la Cámara de Miranda de l Douro antre 1979 i 1986, Bice-Persidente de la Comisson regional de Turismo do Nordeste Stransmontano antre 1984 i 1986, Persidente de l Agrupamento de Municípios de la Tierra Frie Stransmontana de 1984 a 1994, Delegado regional de ls Municípios Stransmontanos junto de la EDP de 1983 a 1986), Bice-Persidente de l Cunselho Diretibo de la Fundaçon Antero de Quental, Bice-Persidente de l Cunselho Fiscal de la Assemblé Nacional de Municípios, i Deputado a la [[Assemblé de la República]], siempre pul PS. A níble de l PS tamien oucopou bários cargos, zde Persidente de la Federaçon çtrital a nembro de l Comisson Nacional. 

Apuis fui até Macau i ende fui Secretário-Giral de l Leal Senado antre 1987 i 1990. Cuntinou cumo Notário pribatibo de l Leal Senado (1987-1990), Juiç de Dreito de l Tribunal de Macau (1987), Persidente de l Tribunal Administratibo i Cuontas de Macau (1987-1990), Sócio Fundador de l Anstituto Jurídico de Macau (1988) i Secretário-Giral de l Clube Militar de Macau (1988-1989). 

An 1990 boltou a concorrer i a ganar la Cámara de Miranda. An 1995 boltou a ser eileito deputado a la Assemblé de la República, cun mandato suspenso, pa cordenar l porgrama de zambolbimento Antegrado de l Bal de l Côa. Fui el cumo deputado que tubo la einiciatiba legislatiba de l Porjeto de Lei n.º 534/VII - Recoincimento Ouficial de Dreitos Lhenguísticos de la Quemunidade Mirandesa, de [[5 de Junho]] de [[1998]].

Ten bários prémios i cundecoraçones. Tamien ye outor de alguns trabalhos, cumo: Reforma Administratiba Ultramarina an Macau i la Coperaçon stransfrunteiriça antre Trás ls Montes i la porbíncia de Çamora.

{{DEFAULTSORT:Meirinhos, Júlio}}
[[Catadorie:Políticos|Política]]
[[Catadorie:Lhéngua mirandesa]]
