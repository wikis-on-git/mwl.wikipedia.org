[[Fexeiro:Granit-1.jpg|thumb|300px|left|Cantarie.]]
La '''cantarie''' ye ua [[peinha ígnea]] de grano fino, médio ó gruosso, cumpuosta eissencialmente por [[quartzo]] i [[feldspato]]s, tenendo cumo minerales caratelísticos [[moscobite]], [[biotite]] i/ó [[anfíbola]]s. 

La cumposiçon mineralógica de la cantarie ye definida por associaçones mui bariadas de quartzo, feldspato, [[mica]]s (biotite i/ó moscobite), anfíbolas (subretodo horneblenda), piroxenas (augite i heiperstena) i [[oulibina]]. Alguns desses custituintes puoden nun eisistir an ciertas associaçones mineralógicas, stando-se outros minerales acessórios an porporçones bien mais pequeinhas. Quartzo, feldspatos, micas i anfíbolas son ls minerales dominantes nas peinhas graníticas.

Macroscopicamente, l quartzo ye recoincido cumo [[mineral]] anquelor mui quemun na cantarie.

[[Fexeiro:YosemiteValley1.png|thumb|300px|right|Cantarie ne l balhe Yosemite (CA), Stados Ounidos de la América.]]

Ls feldspatos (microclina, ortóclase i plagióclases), son ls percipales cundicionantes de l padron cromático de las peinhas silicáticas, dando las queloraçones mei burmeilhas, quelor de rosa i cinza a estas peinhas.

La quelor negra ampregnada na matriç de las peinhas silicatadas, ye dada puls minerales máficos ([[silicato]]s [[fierro]]-[[magnésio|magnesianos]]) , subretodo anfíbolas (hornblenda) i micas (biotite), chamados tamien de "carbon".

Nas cantaries mais leucocráticos (clarica), lougo cun menos minerales fierro-magnesianos, l quartzo i l feldspato cumpónen l mais de las bezes antre 85% i 95% de la [[peinha]].

La testura de las peinhas silicatadas ye defenida pula granulometrie i hábito de l [[cristal]]es, sendo la strutura definida pula çtribuiçon desses cristales. Cumposiçon, testura i strutura reperséntan assi parámetros de grande amportáncia para caraterizaçon de la cantarie.

La cantarie ye outelizada cumo peinha pa anfeitar i na custruçon cebil. 

== {{Ber tamien}} ==
* [[Lista de peinhas]]

== {{Ligaçones Sternas}} ==
* [http://www.rc.unesp.br/museudpm/rochas/index.html Museu de Minerales i Peinhas Heinz Ebert]

[[Catadorie:Peinhas ígneas]]
