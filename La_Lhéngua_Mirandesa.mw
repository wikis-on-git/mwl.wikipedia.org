Ye l títalo dun poema de [[José Leite de Vasconcelos]], publicado ne l sou [[lhibro Flores Mirandezas]], i que se tornou l poema mais coincido i afamado an lhéngua mirandesa, a modo un poema fundador an termos lhiterários. L poema stá dedicado a Manoel Sardinha, que era abade San Martino de Angueira i el própio un grande poeta. Ye assi, screbido al modo de la Cumbençon Ourtográfica de la Lhéngua Mirandesa. 

Quien dirie q’antre ls matos eiriçados,<br>
Las ourrietas i ls rius desta tierra,<br>
Bibie, cumo l chougarço de la sierra,<br>
Ua lhéngua de sons tan bariados?

Mostre-se i fale-se essa lhéngua, filha<br>
Dun pobo que ten neilha l choro i l canto!<br>
Nada por cierto mos cautiba tanto<br>
Cumo la forma an que l’eideia brilha.

Zgraciado daquel, q’abandonando<br>
La pátria an que naciu, la casa i l huorto,<br>
Tamien se squece de la fala! Quando<br>
L furdes ber, talbeç que steia muorto!

Tierra de Miranda, 7 de Setembre de 1884
[[Category:Lhiteratura|Lhiteratura]]
