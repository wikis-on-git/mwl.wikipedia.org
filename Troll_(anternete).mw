[[Fexeiro:Internet Troll velu ill artlibre jnl.jpg|right|thumb|troll]]

Un '' '''Troll''' '', an [[calon]] de la [[anterneta]], ye ua pessona cun un cumportamiento que ten siempre l oujetibo de dar cuonta dua çcusson, porbocar i anrabiar las pessonas ambolbidas neilha. La palabra apareciu na [[Usenet]], deribada de la spresson ''trolling for suckers'' (botando l isco pa ls trouxas), eidenteficado i atrebuído al(s) causador(es) de las sistemáticas [[flamewar]]s. 

L cumportamiento de l ''troll'' puode ser ancarado cumo un [[teste de rutura]] de la [[eitiqueta]], ua mais-balie de las [[sociadade]]s [[ceblizaçon|ceblizadas]]. Delantre las porbocaçones ansistentes, las ''bítimas'' puoden (ó nó) perder la cunduta ceblizada i ambolber-se an agressones pessonales.

== Formas d'atuar ==
Hai de todo l tipo, zde l mais eignorante i rudo que chama denomes i proboca [[flod]]s, até l mais sabido anteletualmente que çcursa cul oujetibo de le dar cabo de la cabeça al [[anterlocutor]] i lhebá-lo a la rábia para depuis l çqualeficar, dando cuonta de ls sous argumientos i mexendo cula sue reputaçon nun fórun. Pa l troll, la reaçon a un comentairo [[polémica|polémico]] ye cunsidrado un adbertimiento, un modo de sacar [[prazer]] cula eirritaçon de las pessonas i ouserbar l sou zeiquilíbrio eimocional i mental. 

Hai bárias eideias zambolbidas por trolls para atuar nun fórun de Anterneta, antre eilhas:

* '''Botar l'isco i scapar''': cunsiste an poner ua mensaige mui polémica yá sperando ua grande reaçon an cadena i [[flame war]]. Mas l troll nun se ambuolbe mais na çcusson, el scapa-se apuis de poner la mensaige oureginal i adbirte-se culs sous efeitos. Ua modo mais brando ye poner notícias polémicas solo para ber la reaçon de la quemunidade. 
* '''Anduzir a abaixar l nible''': alguns trolls téstan la pacéncia de ls anterlocutores, andúzen la pessona a perder l bun senso na çcusson i todo fázxen para que se chámen denomes. Cun esso, l troll "queima l filme", cunsigue que la pessona se ponga a eilha cumo mal bista na quemunidade por tener caído para un nible tan baixo. 
* '''Repeténcia de falácias''': outro método ousado qu'anduç a la canseira, eiqui l troll repite un cunjunto de falácias até que lhieba l sou anterlocutor a quedar tan cansado que ganha la çcusson por abandono de l'ouponiente. 
* '''Çfile anteletual''': un troll puode tener bun nible anteletual, bocabulairo rebuscado delantre de ls outros çcutidores, çfilar refréncias i cuntradezir ls argumientos de ls ribales por coincimiento i pesquisa, muita beç botando-los al radiclo i ponendo an dúbeda la sue formaçon eiducacional. 
* '''Trasponer outorie''': ye mui quemun tamien un troll acusar sue bítima de ser un troll para tirar d'anriba del l'eidentificaçon cumo tal, abrindo camino para altarar classeficaçones yá coincidas.

== Motibaçones ==
L que motiba un troll a cumportar-se assi ye: [[outo-afirmaçon]], [[eideologie]], [[fanatismo]], [[çacanaige]] ó solo [[passatiempo]]. An anterbistas na Usenet, trolls afamados cunfessórun que solo andában a saber dun cachico d'atençon i a matar l fastiu de l die a die. L mais deilhes tamien tenie algua caratelística mal-resolbida de personalidade, cumo [[trauma]], fracasso financeiro i amoroso i até malinas psiquiátricas.

=== Grupos ===
Alguns trolls que gústan dun cierto assunto atúan an grupo, que muita beç son numarosos. Andrento esse grupo uns ténen un papel na argumentaçon, outros na redicularizaçon i outros solo na cuncordáncia, metendo miedo al adbersairo eimocionalmente i quaije siempre l lhebando a salir de la çcusson. Ye mui defícele cumbater trolls an grupo, fazendo falta un [[Moderador]] pa ls botar pa la rue an causo de persisténcia.

An ciertos fóruns esses fulanos puoden ser acaçados por ua sola pessona, respundendo por bárias pessonas birtuales defrentes para ambadir la sue própia oupenion. Esse recurso ye coincido cumo [[clone]] i la sue eificácia depende de l'eifeciéncia de l Moderador dun fórun que puode facelmente eidentificar clones por númaros [[IP]].

Hai causos dun moderador se ajuntar a un grupo de trolls i atraíren bítimas a apresentar la sue oupenion i çcordáncia quanto als temas an çcuçon, mas lhougo a seguir son massacrados por todos. Esso trai l sentimiento de sastifaçon a todos ls que fázen parte de quemunidade. Todo esto ye hai mui pouco tiempo ouserbado an [[blogue]]s i quemunidades [[sociales]], adonde ls moderadores/outores atuan por meio de l'antoleráncia, percunceito i porbocaçon (çfraçados d'oupenion) i juntos fórman ua cadena de auto-afirmaçon.

== Cumbate ==
[[Fexeiro:DoNotFeedTroll.svg|thumb|Eimaige que repersenta la frase:<br />"Nun alimente ls ''trolls''"]]
Para cumbater trolls cumo debe de ser, pa ls que úsan i ándan por quemunidades solo hai ua grande regra que resulta: '''Nun alimente ls trolls.''' (de l [[anglés]] ''Don't feed the trolls''). Quier dezir ''eignorar cumpletamente'' alguien que se cumporta cumo troll mesmo que la gana de respunder seia grande. Un troll nun ten nada a perder, el siempre bai a tornar i a anquemodar - el ''percisa'' d'atençon para sacar prazer i ser bien sucedido. Eignorando un troll ls outerizadores nun solo le méten miedo al que faç cumo tamien le porbócan un zgusto mui grande i frustraçon. Esso nin siempre ye fácele i a las bezes eisige muito sfuorço de la quemunidade por muitos meses mas l metodo dá resultado. Se abselutamente naide le dá atençon al troll, el ziste d'atuar por zgusto de nun cunseguir repuosta a las sues porbocaçones.

Ne l causo de blogues i quemunidades de trolls, solo eignorar i eibitar la frequéncia al lhocal. Por mais que séian rebolbantes an cuntenido, la perséncia solo de trolls uns cuncordando cun outros pon an xeque la credeblidade de l blogue/quemunidade i este deixa de ser lhebado a sério. Nas redes sociales cumben tamien denunciar la quemunidade a l'eiquipa de l sítio. 

Pa ls moderadores de quemunidades hai modos de eibitar que un troll faga stragos, i las recomendaçones son las seguintes:

* Stablecer regras rígidas de cumportamiento i respeito an relaçon als outros outelizadores, star cun atento al cuntenido de las mensaiges para se certificar que nanhun dreito stá a ser biolado. 
* Cortar pula raiç comentairos porbocatórios, botando pa la rue por uns tiempos ou para siempre ls outores i aqueilhes que repuntáren.
* Eignorar amanaças (muorte, porcesso) i atuar de modo friu delantre un clima albrotado. 
* Nun se deixar ambolber eideologicamente contra la oupenion de l troll, yá que esso lhieba a criar nuobos trolls que çcórdan de l purmeiro i ten l apoio de l Moderador. Esso bota abaixo la credeblidade de l própio fórun.
* Fazer siempre berificaçones de [[IP]] para se certeficar de que nun hai clones. Dar un ultimato a un grupo d'oupenion troll quando el ampeçar a passar de ls lhemites i nun heisitar an acabar cun todos se atemáren an cuntinar. 
* Apagar todas las mensaiges de l troll a puntos de que el tenga todos ls sous comentairos apagados, cansando-lo i lhebando-lo a zistir. Esta regra ye algo ambasiba, nun ye mui bien benida i ye mui peligrosa, pus puode lhebar a que cuntrebuidores lhegítimos se báian ambora solo lhebantando puntos de polémica na quemunidade. Ye tamien ousada cumo ferramienta dun moderador troll, l que puode dar cabo de la quemunidade i de la sue reputaçon.

== Temas ==
Hai muitos temas que son campo d'atuaçon de trolls. Al ampeço de l fenómeno na Usenet éran ouserbados ambates d'oupenion subre tecnologie: [[cumputadores]], [[sistemas ouperatibo]]s i [[Ampresas|ampresas de tecnologie]] i até hoije esse ye un grande motibador pa ls [[nerd]]s i [[geek]]s que hai an quemunidades. La palabra naciu nesse meio i inda ye ende que ye mais coincida i spalhada. 

An fóruns mais generalistas, la çcusson política i de temas polémicos ye mui grande, ambolbendo un grande númaro de pessonas i oupeniones. Atualmente l fenómeno puode ser bido an redes sociales de quemunidades de l [[Neoliberalismo]] i [[Marxismo]]. Hai tamien trolls que se únen an eideologies cundanables i creminales, cumo apoio al [[nazismo]], [[racismo]], [[houmofobie]], [[abuso sexual de menor]]es i difamaçon a la [[mulhier]]. 

Hai tamien an menos quantidade mobimientos trolls de [[relegion]], [[medecina]], [[cinema]] i [[música]] (mais, an special, l [[Rock]]).

== Trolls an defrentes tipos de média ==
A la par de l'eibeluçon de las técnicas de ''trolling'', tamien las contra-medidas eibeluírun.

* [[Usenet]] - ua forma típica ye l ''[[spam]]'' ó ''[[crossposting]]''. Eiqui l ''troll'' zrespeita regras d'eitiqueta amportantes de l [[grupo de çcusson]], séian eilhas quales fúren. Na berdade, eisísten grupos adonde medidas fuortes tubírun que ser tomadas para lhemitar estes abusos;
* [[Lista de çcusson]] (a.k.a. ''[[email list]]'') - facelmente cuntrolable, yá que ye admenistrada i l ''troll'' puode ser botado pa la rue (bloqueado);
* [[Fórun de çcusson|Fóruns]] - sítios de çcusson, a las bezes fuorte (sin que tenga de ambolber ''trolls''), ye possible an alguns sistemas [[Moderador|moderar]] l ''troll'' cun un bun trabalho de moderaçon. An giral, an fóruns son facelmente recoincidos pulas sues atitudes, cumo oufender pessonas que el nun conhece. An fóruns adonde eisiste puntuaçon d'outelizadores giralmente eilhes ténen poucos puntos;
* [[Wiki]]s - campos d'eidiçon colaboratiba, adonde a las bezes aparécen cunflitos defíceles de dar cun eilhes i saber se un de ls anterbenientes ye un ''troll'' ó se ten solo ua oupenion dibergente. Nestes sistemas, l ''troll'' faç por zacraditar la [[cadena de poder]] (admenistradores, por eisemplo), i apuis, quando ye çmascarado, arma-se an bítima;
* [[Weblog]]s - nestes sítios de lhibre spresson d'oupenion, l ''troll'' questuma deixar mensaiges porbocadoras, ó difamatórias. La facelidade de l'anterligaçon antre defrentes weblogs ajuda al quercimiento de l ''troll''. Nun fenómeno mais recente, eisisten agora [[Blogue]]s Trolls adonde ls outores atíçan çcoincidos a dar oupenion i ls massácran cun la sue quemunidade d'apoio (outros comentaristas). 
* [[IRC]] - outro meio de quemunicaçon antigo adonde l ''troll'' se adbirte, ousando ua grande bariadade de técnicas, a zrespeitar las regras de [[eitiqueta]] pré-stablecidas. Neste meio puode ser botado pa la rue ó mesmo de l [[serbidor]], an causos mais grabes.
* [[Last.fm]] - Nesse sítio l ''troll'' questuma zumbar de las pessonas que el cunsidra que nun ténen un "bun gusto" musical ó scríben cousas que de l sou punto de bista son "ambaraçosas", atacando nas páiginas de ls artistas ó perfiles pessonales. Giralmente, la moderaçon questuma acabar cun ls causos mais stremos.
* [[Público (jornal)]] - Na bersion an lhinha de l jornal Público l mais de ls comentairos son feitos por "trolls" que detúrpan la ambora cunsante la sue bison çtorcida de la rialidade. Ua de las caratelísticas mais antressantes de ls trolls de l jornal Público ye que la notícia nun ye relebante pa l sou comentairo, acabando por falar subre ourtografie, quemunismo, fascismo, racismo.
* [[Arca de Noé (forun)]] - Ne l fórun de çcusson subre animales Arca de Noé eisísten comentairos feitos por ''trolls'' fanáticos de ls dreitos de ls animales que questúman streformar "posts" subre aporfilhaçon ó aquesiçon d'animales de raça an batailhas subre ls dreitos de ls animales. Ls ''trolls'' puoden tamien streformar "posts" subre namoro ó acasalamiento an batailhas subre aporfilhaçon de gatos abandonados sin qualquiera respeito pul oubjetibo einicial de l tópico.

== {{Ber tamien}} ==
* [[Falácia]]
* [[Fatóide]]
* [[Cumplexo de l palombo anxadrista]], un cumportamiento an debates na anterneta que se aparece an parte al cumportamiento ''troll''.

{{DEFAULTSORT:Troll anterneta}}

[[Catadorie:Cultura de la Anterneta]]
[[Catadorie:Treminologie anformática]]
[[Catadorie:Usenet]]

[[ar:متصيد (إنترنت)]]
[[arz:ترول الانترنت]]
[[be:Тролінг]]
[[be-x-old:Тролінг]]
[[bg:Интернет трол]]
[[br:Roñfl (kenrouedad)]]
[[ca:Troll (Internet)]]
[[cs:Troll (internet)]]
[[cy:Trôl]]
[[da:Troll]]
[[de:Troll (Netzkultur)]]
[[el:Τρολ (Διαδίκτυο)]]
[[en:Troll (Internet)]]
[[eo:Interreta trolo]]
[[es:Troll (Internet)]]
[[et:Troll (Internet)]]
[[eu:Troll (Internet)]]
[[fa:ترول (اینترنت)]]
[[fi:Trolli (internet)]]
[[fr:Troll (Usenet et Internet)]]
[[gl:Troll (Internet)]]
[[he:טרול (אינטרנט)]]
[[hi:ट्रॉल (इण्टरनेट)]]
[[hr:Internetski trol]]
[[hu:Troll (internet)]]
[[ia:Troll (Internet)]]
[[id:Troll internet]]
[[it:Troll (Internet)]]
[[ja:荒らし]]
[[ka:ტროლი (ინტერნეტი)]]
[[kk:Троллинг]]
[[ko:트롤 (인터넷)]]
[[li:Trol (internet)]]
[[lo:ຫ້ຽນ]]
[[lt:Trolis (internete)]]
[[mk:Интернет трол]]
[[nl:Trol (internet)]]
[[no:Troll (Internett)]]
[[pl:Trollowanie]]
[[pt:Troll (internet)]]
[[ro:Troll]]
[[ru:Троллинг]]
[[scn:Trollu (internet)]]
[[sh:Internet trol]]
[[simple:Troll (Internet)]]
[[sl:Trolanje]]
[[sr:Интернет трол]]
[[sv:Internettroll]]
[[th:เกรียน]]
[[uk:Тролінг]]
[[ur:بالشتیہ (جالبین)]]
[[vi:Troll (Internet)]]
[[yi:טראל (אינטערנעט)]]
[[zh:白目]]
