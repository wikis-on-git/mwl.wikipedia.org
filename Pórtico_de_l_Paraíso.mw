[[Fexeiro:Ourense, catedral, portico Paraíso 03-01.JPG|thumb|L arco central.]]

L '''Pórtico de l Paraíso''' (an galhego: ''Pórtico do Paraíso'') de la Catedral de Ourense ye l cunjunto de sculturas que dai antrada, pula portada percipal al templo. Fui custruído na purmeira metade de l seclo XIII, ne ls tiempos de l bispo Lourenzo de Ourense (1218-1248), que fui quien rematou las obras de la catedral, i an qualquiera momiento apuis de 1230. Çtaca-se la policromia que cunserba, de l seclo XVIII, i que fui restourada an 2013, anque la portada traseira percisa de quelor.

Çcoince-se quien fui l outor ó outores de l pórtico. Ángel del Castillo atrebui el a un miestre chamado de ''Juan Evangelista'': 
«''Açpuis de la façada percipal... eijiste l chamado Pórtico de l Paraíso, de percípios de l seclo XIII, sendo obra, parece, de l miestre ''Juan Evangelista'', (de acuordo cula anscriçon de certa figura dun anjo, ancuntrado hai uns anhos)''.<ref>Traduçon de l oureginal an spanhol.</ref><ref>{{Citar lhibro|url=https://books.google.pt/books?redir_esc=y&id=datDAQAAIAAJ&focus=searchwithinvolume&q=%22P%C3%B3rtico+del+para%C3%ADso%22|títalo=Inventario de la riqueza monumental y artística de Galicia|purmeiro=Ángel del|redadeiro=Castillo|anho=1987|páigina=390|eiditora=Edit. de los Bibliófilos Gallegos|lhéngua=spanhol}}</ref>»

Na rialidade, esta anscriçon, "''Juan Evangelista fecit''", figura nun anjo de trumpeta hoije cunserbado ne l museu de la catedral i que nada ten que ber cul pórtico, tal cumo acradítan ls specialistas cumo Serafín Moralejo, Ramón Yzquierdo Perrín, Xosé Carlos Valle Pérez i Eduardo Carrero Santamaría, pul que yá naide apoia esta atrebuiçon.

Conde Cid eimagina la partecipaçon de dous grupos de scultores ne l porcesso de custruçon de l tímpano. De forma fundamental, ua purmeira oufecina, anté 1230, que serie quien ampeçarie las obras i sculpiu la parte anferior (bases, quelunas i ls porfetas i apóstelos); i ua segunda oufecina zde 1230, repunsable pula parte de ls arcos. Andrento desta purmeira oufecina çtínguen-se quatro manos defrentes, a julgar pul trabalho de las pieças de ls bestidos i la sensaçon de mobimiento que se cunsegue: un scultor de ls porfetas Oseias i Malaquias i ls trés apóstelos çcoincidos; outro scultor serie l outor de las státuas de Eizequiel, Habacuque, Jonas i Eizaías, i talbeç, de ls apóstelos Juan i Andrés; un terceiro scultor de ls porfetas Daniel i Jeremias i ls apóstelos Santiago i Mateus; i un redadeiro scultor serie l repunsable pulas figuras de l porfeta çcoincido i de ls apóstelos Pedro i Poulo.<ref>{{citar periódico|redadeiro=Conde Cid|purmeiro=Natalia|títalo=El Pórtico del Paraíso como foco receptor de modelos artísticos foráneos: Arte, Poder y Liturgia|jornal=Eikón Imago|anho=2012|númaro=1|páiginas=71-104|url=http://capire.es/eikonimago/index.php/eikonimago/article/download/8/6|eiditora=Ounibersidade Complutense de Madrid|lhéngua=spanhol|issn=2254-8718}}</ref>

Ls specialistas cuncórdan que é muito capaç que estes scultores pertencírun a la oufecina de l Miestre Mateus, ó pul menos, stában anfluenciados por el, puis reporduzírun la çposiçon de apóstelos i porfetas que este çpuso an Compostela i la técnica outelizada nas státuas-queluna i l arco menor anramado ye tamien eigual, mas inda assi i alhá de l feito de que l pórtico de Ourense seja apuis al de Santiago, la rialidade ye que l stilo de l Pórtico de l Paraíso ye más románico que l de la Glória.

Outros outores béien tamien, la anfluença de las oufecinas Amiens i [[Paris]], que chegórun anté eiqui atrabeç de la Catedral de Burgos.

{{Refréncias}}

{{Commonscat|Pórtico do Paraíso, Cathedral of Ourense}}
{{Portal3|Galízia|Spanha}}
{{Rabisco}}

[[Catadorie:Galízia]]
