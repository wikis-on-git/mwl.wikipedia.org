[[Fexeiro:Provincia Tras-os-Montes e Alto Douro.png|thumb|150px|Antiga porbíncia de Trás ls Montes i Alto Douro]]

'''Trás ls Montes i Alto Douro''' (an [[lhéngua pertuesa]] '''Trás-os-Montes e Alto Douro''') ye ua antiga [[porbíncia]] [[Pertual|pertuesa]] anstituída pula reforma admenistratiba de [[1936]] i stinta pula rebison custitucional de [[1959]]. Fui tamien ua de las regiones admenistratibas de la perpuosta de [[regionalizaçon]] rejeitada an refrendo ne l anho [[1998]].

Chamada muita beç solo por '''Trás ls Montes''', ye ua das regiones de Pertual cun maior númaro de eimigrantes i ua de las que mais sufre cul zpoboamiento. Inda assi, l sou eisolamiento secular fizo cun que se manténgan tradiçones culturales que márcan la eidantidade pertuesa. 

==Stória==
Antre l purmeiro quarto de l [[seclo XIV]] i la debison de l paíç an [[çtrito]]s (pula reforma admenistratiba de [[18 de Júlio]] de [[1835]]) eisistiu la porbíncia de Trás ls Montes, cun lhemites algo bariables al lhargo de ls tiempos, mas acupando solo território an la marge dreita (norte) de l [[riu Douro]]<ref>Nuno Valério (coord.), ''Estatísticas Históricas Portuguesas'', vol. I, p. 28. INE, 2001</ref>, esto ye, mais ó menos ls atuales çtritos de [[çtrito de Bila Rial|Bila Rial]] i [[çtrito de Bergáncia|Bergáncia]].

La porbíncia, agora cul nome de Trás ls Montes i Alto Douro i anglobando alguns [[cunceilho]]s an la marge squierda de l Douro, fui reanstituída pula reforma administratiba de 1936, an cunformidade cula [[Custituiçon de 1933]], de l [[Stado Nuobo]]. Mas, las porbíncias nunca túbiron qualquier atribuiçon prática, i zaparecírun de l cenário administratibo — inda que ne l bocabulairo de l die a die de ls pertueses — cula rebison custitucional de 1959<ref>Idem, p. 29</ref>, nun sendo recuperadas pula [[Constituiçon de 1976]].

La perpuosta de regionalizaçon sujeita a [[refrendo]] an 1998 — tendo sido rejeitada — tenie prebisto la criaçon de la region de Trás ls Montes, an tudo eigual a la porbíncia de 1936, cun eiceçon de ancluir mais un cunceilho: [[Méda]].

==Cidades percipales==
[[Bila Rial]], [[Bergáncia]], [[Chabes]], [[Lhamego]], [[Mirandela]], [[Macedo de Cabalheiros]] , [[Miranda de I Douro]],  [[Peso de la Régua]] , [[Balpacos]] i [[Bila Noba de Foc Coa]]. .

==Refréncias==
{{ref-section}}


[[Catadorie:Antigas porbíncias pertuesas]]

[[ca:Trás-os-Montes e Alto Douro]]
[[de:Trás-os-Montes e Alto Douro]]
[[en:Trás-os-Montes e Alto Douro Province]]
[[es:Trás-os-Montes]]
[[fi:Trás-os-Montes]]
[[fr:Trás-os-Montes et Haut Douro]]
[[gl:Tras os Montes e Alto Douro]]
[[hu:Trás-os-Montes e Alto Douro]]
[[it:Trás-os-Montes e Alto Douro]]
[[ka:ტრაზ-უჟ-მონტიში და ალტუ-დორუ]]
[[no:Trás-os-Montes e Alto Douro]]
[[pl:Trás-os-Montes]]
[[pt:Trás-os-Montes e Alto Douro]]
[[ru:Траз-уж-Монтиш и Алту-Дору]]
[[sv:Trás-os-Montes e Alto Douro]]
[[zh:山後-上杜羅省]]
