[[Fexeiro:Superclusters atlasoftheuniverse.gif|thumb|350px|Figura 1: Mapa de ls superaglomerados mais próssimos drento dun raio de 1 bilhon d'anhos-luç.]]
'''Laniakea''' ("paraíso eilimitado" i "hourizonte celhestre eimenso"<ref name="nome">[https://www.sciencesetavenir.fr/espace/la-voie-lactee-appartient-au-superamas-laniakea_34242 VIDEO. Notre Voie lactée a une nouvelle adresse cosmique] (an francés). Por Joël Ignasse l 14.09.2014 a las 20h00, atualizado l 14.09.2014 a las 20h00, Sciences et Avenir.</ref> an [[habaiano]]) ye l [[superaglomerado de galáxias]] que angloba l [[superaglomerado de la Birgen]] de la que faç parte l [[Carril de Santiago]] i, portanto, l [[Sistema Solar]] i an particular la [[Tierra]].

L sou çcubrimiento por un eiquipe anternacional de astrónomos cumpuosto por [[R. Brent Tully]], de la [[Ouniversidade de Habai an Mānoa]], por [[Hélène Courtois]], de la [[Ounibersidade Claude-Bernard-Lyon-I|Ounibersidade de Lion I]], por Yehuda Hoffman, de l la [[Ounibersidade Heibraica de Jarusalen]], i por Daniel Pomarède, de l [[Commissariado de einergie atómica i de einergies alternatibas]], resultante dua nuoba maneira de definir ls [[superaglomerado]]s segundo las [[belocidade radial|belocidades radiales]] de las [[galáxia]]s<ref>[https://www.nature.com/articles/nature13674 «The Laniakea supercluster of galaxies»] (an anglés).</ref>, fui anunciada an [[setembre]] de [[2014]].<ref name="nome">[https://www.sciencesetavenir.fr/espace/la-voie-lactee-appartient-au-superamas-laniakea_34242 VIDEO. Notre Voie lactée a une nouvelle adresse cosmique] (an francés). Por Joël Ignasse l 14.09.2014 a las 20h00, atualizado l 14.09.2014 a las 20h00, Sciences et Avenir.</ref>

==Definiçon==
Laniakea puode ser [[definiçon|definido]], na purmeira [[aprossimaçon]], cumo un cunjunto de trés [[superaglomerado]]s que cumbergen a ua belocidade de 6,30×10<sup>5</sup> m·s<sup>-1</sup> pa l [[Grande Atrator]]. Ye un de ls seis milhones de superaglomerados qu'eisisten ne l'ouniberso ouserbable. Laniakea ten un tamanho aprossimado de 160 Mpc (ó 520 milhones d'anhos-luç), l que repersenta quaije un 4% de l diámetro de l'ouniberso ouserbable.

==Cumposiçon==
Laniakea cuntén ls superaglomerados seguintes:

*[[Superaglomerado de Birge]], que cuntén l [[Carril de Santiago]] i antoce la [[Tierra]];
*[[Superaglomerado Heidra-Centauro]] adonde queda l [[Grande Atrator]];
*[[Superaglomerado Pavo-Indus]]

===Crítica===
Segundo Gayoung Chon, de l Anstituto Max-Planck de Física Straterrestre, Laniakea nun serie un superaglomerado. Eilha cunsidra, efetibamente, que la cundiçon de superaglomerado deberie se reserbar a las struturas antes de çmoronáren  nun oubjeto simples, l que, stima eilha, ne l será l causo de Laniakea. 

==Refréncias i notas==
<references/>

[[Catadorie:Astronomie]]
[[Catadorie:Cosmologie]]
