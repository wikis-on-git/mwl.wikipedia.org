'''Bila Rial''' ye ua cidade [[Pertual | pertuesa]], capital de l çtrito de Bila Rial, an la Region Norte i sub-region de l Douro, cun cerca de 25 000 habitantes.

Ye sede dun munecípio com 377,08 km² de área i mais ó menos 50 000 habitantes (2006), subdibedido an 30 freguesies. L munecípio ye lhemitado a norte puls munecípios de Ribeira de Pena i de Bila Pouca de Aguiar, a lheste por Sabrosa, a sul pul Peso de la Régua, a sudoeste por Santa Marta de Penaguion, a oeste por Amarante i a noroeste por Mondin de Basto.

Crecida na confluéncia de ls rios Corgo i Cabril, la cidade stá anquadrada nua guapa paisaige natural (Dcarpas de l Corgo), tendo cumo pano de fondo las serras de l Maron i Alvon. Al lhargo de mais de setecientos anhos de eisisténcia, Bila Rial ganhou ls cuntornos que ten hoije, ua cidade de guapos menumientos, adonde se çtacam ls templos i las casas nobres, culs suos brasones bien a la mostra, algo que lhebou a que, outrora, fusse coincida cumo la Corte de [[Trás ls Montes | Trás ls Montes]].

[[Category:Pertual]]

[[pt: Vila Real]]
