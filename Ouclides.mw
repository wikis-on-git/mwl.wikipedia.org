[[Fexeiro:Euklid2.jpg|thumb|200px|Ouclides]]
 
'''Ouclides de Alexandrie''' ([[360 a.C.]] — [[295 a.C.]]) fui un [[magistério|porsor]], [[matemática|matemático]] [[platon|platónico]] i [[literatura|scritor]] de ourige çconhecida, criador de la afamada [[geometrie ouclidiana]]: l spácio ouclidiano, eimutable, simétrico i geométrico, metáfora de l saber na antiguidade clássica, que se mantubo sien demudar ne l pensamiento matemático mediabal i renacentista, pus solamente ne ls tiempos modernos fui possible custruir modelos de geometries nun-ouclidianas. Haberie sido eiducado an [[Atenas]] i andado na Academia de [[Platon]], na fuorça de la cultura heilenística.

Cumbidado por [[Ptolomeu I]] para cumponer l quadro de porsores de la acabada de criar Academia, que tornarie [[Alexandrie]] ne l centro de l saber daquel tiempo, tornou-se l mais amportante outor de matemática de la Antiguidade griego-romana i talbeç de todos ls tiempos, cun sou menumental ''Stoichia'' (''Ls eilemientos'', [[300 a.C.]]), ne l stilo lhibro de testo, ua obra an treze ambelumes, sendo cinco subre [[geometrie praina]], trés subre [[númaro]]s, un subre la teorie de las proporçones, un subre ancomensurables i ls trés redadeiros subre [[geometrie]] ne l spácio. Screbida an griego, la obra cubrie toda la aritmética, la álgebra i la geometrie coincidas até anton ne l mundo griego, ajuntando l trabalho de ls que bibírun antes del, cumo [[Heipócrates]] i [[Oudóxio]], i sistematizaba to l coincimiento geométrico de ls antigos i antercalaba ls teoremas yá coincidos nesse teimpo cula demunstraçon de muitos outros, que cumpletában uocos de saber i dában coeréncia i lhigaçon lhógico al sistema por el criado. Apuis la sue purmeira eidiçon fui copiado i recopiado muita beç i, traduzido pa l árabe ([[774]]), tornou-se l más anfluente testo científico de todos ls tiempos i un de ls cun mais grande númaro de publicaçones al lhargo de la stória.
Depuis de la caída de l [[Ampério Romano]], ls sous lhibros fúrun recuperados pa la sociadade ouropéia puls studiosos [[muçulmanos]] de la [[Península Eibérica]]. Screbiu inda ''Ótica'' ([[295 a.C.]]), subre la ótica de la bison i subre [[astrologie]], [[astronomie]], [[música]] i [[macánica]], para alhá de outros lhibros subre [[matemática]]. Antre eilhes cítan-se ''Lhugares de superfice'', ''Pseudarie'', ''Porismas'' i más alguns outros.

Algues de las sues obras cumo ''Ls eilemientos'', ''Ls dados'', outro lhibro de testo, a modo un manual de tabelas para uso andrento la Academie i cumplemiento de ls seis purmeiros ambelumes de Ls Eilemientos, ''Debison de figuras'', subre la debison geométrica de figuras prainas, ''Ls Fenómenos'', subre astronomie, i ''Ótica'', subre la bison, subrebibírun an parte i hoije son, depuis de ''La Sfera'' de [[Outólico]], ls mais antigos tratados científicos griegos eisistentes. Pula sue maneira de apersentar ne ls scritos cuida-se que haba sido un porsor mui halblidoso.

== {{Ber tamien}} ==
{{wikiquote|Ouclides}}
* [[Algoritmo de Ouclides]]

[[Catadorie:Matemáticos de la Grécia Antiga]]
[[Catadorie:Geómetras]]
