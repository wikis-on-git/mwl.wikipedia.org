La '''defesa pessonal''', ó '''outodefesa''' (de l’[[Lhéngua anglesa|anglés]] ''self-defense''), ye ua deciplina que ajunta un cunjunto de técnicas ousadas para detener ua açon oufensiba eisecutada contra la pessona.

Las técnicas de defesa pessonal fúrun an percípio tiradas de las [[artes marciales]] tradecionales i zambolbidas cul oujetibo de melhorar la sue eificácia i adatá-las a las possiblidades d'angarriar-se nas cundiçones atuales de bida.

An defesa pessonal outelízan-se técnicas sencielhas i tenta-se eibitar ls mobimientos cumplicados.

Outelízan-se percipalmente bloqueios, retençones i alabancas de modo a dominar l'adbersairo l mais depriessa possible i ancurtando ls tiempos de cumbate para eibitar riscos i deixar an segundo lhugar las defrenças físicas.

La defesa cun manos znudas, puode ser cumpletada cun armas própias ó amprópias, que puoden ser facas ó armas de fuogo ó qualquiera cousa que steia cerca ne l sfergante de la lhuita.

== Ámbito cebil ==
Ne l ámbito cebil tenta-se dominar l'adbersairo de modo siguro i sin scalhabrar muito por bies de la respunsablidade cebil de l'açon defensiba quando se pássan ls lhemites de la [[lhegítima defesa]]. La defesa pessonal baseia-se ne ls fundamientos d'alguns çpuortos d'artes marciales cumo l [[judo]], l [[aikido]] ó l [[karate]]. La caratelística percipal de la defessa pessonal ye l'eibitaçon de la fuorça, ua beç que, giralmente, ls adbersairos puoden ser pessonas de mais grandura ó cun mais fuorças musculares que las nuossas. Ye por esta rezon, que técnicas básicas cumo ls golpes únicos (aqueilhes que se eisecútan contra l'adbersairo cun ua parte specífica de l nuosso cuorpo) cumo l'uso de la palma de la mano, ls nuolos de ls dedos i ls dedos nas partes brandas ó zinolhadas, passando inda por técnicas mais porfessionales cumo defrentes tipos de cuntapies, i tamien, inda mais abançadas cumo zeiquilíbrios i eimoblizaçones (que son ousança na defesa pessonal de la polícia ó an modalidades çportibas cumo l karate) son las aplicaçones cumprendidas na defesa pessonal.

== Ámbito melitar ==
Ne l ámbito melitar outeliza-se técnicas cun mais poder oufensibo i lhetal balendo-se tamien d’armas. 

== Galerie ==
<gallery> 
Fexeiro:Itnpr.jpg|Técnicas de defesa pessonal çcrebidas nun manual de la marina de guerra eitaliana. 
Fexeiro:punch_tigre2.jpg|Defesa cula palma de la mano contra ua tentatiba d'agarrar. 
Fexeiro:moine_baton0.jpg|Defesa cun un palo contra ua tentatiba d'agarrar. 
</gallery>

[[Catadorie:Artes marciales]]

[[ast:Defensa personal]]
[[ca:Defensa personal]]
[[cs:Sebeobrana]]
[[da:Selvforsvar]]
[[de:Selbstverteidigung]]
[[en:Self-defense]]
[[eo:Persona defendo]]
[[es:Defensa personal]]
[[fa:دفاع شخصی]]
[[fi:Itsepuolustus]]
[[fr:Défense personnelle]]
[[gl:Defensa persoal]]
[[he:הגנה עצמית]]
[[hr:Samoobrana]]
[[ia:Defensa personal]]
[[id:Pertahanan diri]]
[[io:Defenso personala]]
[[it:Autodifesa]]
[[ja:護身術]]
[[ko:자기방어]]
[[la:Defensio personalis]]
[[my:ကိုယ်ခံပညာ]]
[[nl:Zelfverdediging]]
[[nov:Personal defense]]
[[oc:Defensa personala]]
[[pl:Samoobrona (walka)]]
[[pms:Difèisa përsonal]]
[[pt:Defesa pessoal]]
[[ro:Apărare personală]]
[[ru:Самооборона]]
[[simple:Self-defence]]
[[sk:Sebaobrana]]
[[sl:Samoobramba]]
[[sv:Självförsvar]]
[[te:ఆత్మరక్షణ]]
[[tr:Meşru müdafaa]]
[[zh:自衛]]
