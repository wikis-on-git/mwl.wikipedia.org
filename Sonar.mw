'''Sonar''' ye la sigla an [[lhéngua anglesa|anglés]] de '''''So'''und '''N'''avigation '''A'''nd '''R'''anging'', ó nabegaçon i mapeamiento pul [[sonido]]. Ye un strumiento auxeliar de la nabegaçon marítema. Este sistema einicialmente era ampregado na lhocalizaçon de [[submarino]]s (an [[guerra]]s), mas hoije an die ye tamien ousado ne l studo i pesquisa de ls [[ouceano]]s (detreminaçon de perfundidades ó de depressones) i na [[pesca]], pa la lhocalizaçon de cardumes.

L percípio básico de funcionamiento de l sonar ye l'eimisson d'[[ultra-sonido]]s (óndias macánicas d'[[alta frequéncia]]) por un apareilho colocado ne ls [[nabio]]s, acoplado a un recetor de sonido. L sonido eimitido propaga-se na [[auga]], reflete-se ne l fondo de ls ouceanos ó ne ls oubjetos ([[peixe]]s), retorna i ye acaçado pul recetor, que registra la bariaçon de tiempo antre l'eimisson i la recepçon de l sonido.

Na segunda decada de l sec. XX fúrun custruidos nabios cun eiquipamientos de recuolha de l retombo de l fondo oceánico - sonares. Estes eimíten ultra-sonidos que báten cul fondo oceánico i retórnan al nabio premetindo saber la perfundidade i la forma de l fondo ouceánico.
 
Mais tarde fúrun custruídos ls ''side-scan sonar'' que premíten porduzir eimaiges a negro i branco de ls fondos ouceánicos, seguírun-se ls ''multibean sonar'' que premíten la custruçon de mapas detalhados de l fondo ouceánico i atualmente outelízan-se ls satélites para zenhar mapas repersentatibos de ls fondos oceánicos i tamien para defenir a topografie de las zonas einacessibles als nabios.

== Eiquelhocalizaçon ==
La [[eiquelhocalizaçon]], tamien chamada de "biosonar", ye ua capacidade natural, ancuntrada an [[golfino]]s i [[morciegano]]s, d'outelizaçon d'eimisson de óndias [[ultra-sonido]]s para [[lhocomoçon]] i caça de [[presa]]s. 

A partir de l studo de la mesma, ls seres houmanos zambuolbírun la "eiquelhocalizaçon arteficial", cula chegada de l [[radar]], sonar i apareilhos de [[ultra-sonografie]]. Na rialidade, nanhue dessas "eimitaçones houmanas" se cumpara a la culidade i perfeiçon de l'eiquelhocalizaçon animal.

== {{Ber tamien}} ==
* [[Radar]]
* [[Eiquelhocalizaçon]]
* [[Ultra-sonografie]]
* [[Eicossonda]]
* [[Ultra-sonido]]
* [[Retombo]]
* [[Belocidade de l sonido]]

[[Catadorie:Strumientos de nabegaçon]]

[[af:Sonar]]
[[ar:سونار]]
[[bg:Сонар]]
[[ca:Sonar]]
[[cs:Sonar]]
[[da:Sonar]]
[[de:Sonar]]
[[el:Σόναρ]]
[[en:Sonar]]
[[eo:Sonaro]]
[[es:Sonar]]
[[fa:سونار]]
[[fi:Kaikuluotaus]]
[[fr:Sonar]]
[[gan:聲納]]
[[gd:Sonar]]
[[he:סונאר]]
[[hr:Sonar]]
[[ht:Sonar]]
[[id:Sonar]]
[[it:Sonar]]
[[ja:ソナー]]
[[kn:ಸೋನಾರ್]]
[[la:Sonar]]
[[lt:Sonaras]]
[[mk:Сонар]]
[[ml:സോണാർ]]
[[nl:Sonar]]
[[no:Sonar]]
[[oc:Sonar]]
[[pl:Sonar]]
[[pt:Sonar]]
[[ro:Sonar]]
[[ru:Гидролокатор]]
[[sk:Sonar]]
[[sl:Sonar]]
[[sr:Сонар]]
[[sv:Sonar]]
[[ta:ஒலிச் செலுத்துவழி மற்றும் வீச்சளவு]]
[[tr:Sonar]]
[[uk:Гідролокатор]]
[[ur:مقاحد]]
[[vi:Sonar]]
[[zh:声呐]]
[[zh-min-nan:Sonar]]
