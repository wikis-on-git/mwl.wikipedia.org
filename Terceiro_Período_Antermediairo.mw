L Terceiro Período Antermediairo fui un período de la stória de l [[Antigo Eigito]] antre 1080 i 650 a.C., abrangendo ls XXI, XXII, XXIII, XIV i XV dinasties. Este período ye caratelizado pula ascendéncia de las tribos líbias, subretodo la de ls Meshwesh e de ls Libu. Ls Meshwesh chegórun al poder an 945 a.C., cun la coroaçon de [[Shoshenq I]]. 

==Ls Grandes Xefes de ls Meshwesh (Ma)==
Zde l fin de la XIX dinastie i durante la XX dinastie, hoube ua eimigraçon cunstante de Líbios para l Eigito. Por bezes, debido a derrotas melitares, ls Líbios fúrun çlocados fuorçadamente para l Eigito, adonde ls Eigípcios ls mantiberan an quemunidades cuntruladas. La tribo de ls Meshwesh (an la lhéngua eigípcia: Ma) fui ua destas tribos líbias que fúrun antegradas na sociadade eigípcia, subretodo nas sues Fuorças Armadas. 

La persença de ls Meshwesh nas Fuorças Armadas Eigípcias é probada pula Stela de Abydos de l Grande Xefe de ls Ma de Busiris, [[Shoshenq I|Shoshenq]], l futuro Faraó de l Eigito. Nesta stela, que mos mostra la fuorte ligaçon antre esta família de Meshwesh i l Faraó Psusennes I, puode-se ber que Shoshenq ten l sou própio eisercito. 

An 945 a.C., l Grande Xefe de ls Meshwesh Shoshenq torna-se Faraó de l Eigito, i cun isto, ls Meshwesh chegan a las posiçones más altas de l paiç. Ls Meshwesh cuntrolúrun l paiç anteiro (fuora un prencipado pequeinho ne l oeste de la foç de l Nilo)  até la ambason de ls Núbios an 715 a.C.

==Las dinasties==
La cronologie deste período ye inda muito cuntestatada. La cronologie ousada eiqui ye aqueilha ousada pul Eigitólogo Kenneth Kitchen. <ref>Kitchen, K., The Third Intermediate Period (1100-650BC), pp.466-68</ref>

===XXI Dinastie===

*1069-1043 a.C. : Smendes I
*1043-1039 a.C. : Amenemnisu
*1039-991 a.C.  : Psusennes I
*991-984 a.C.   : Amenemope
*984-978 a.C.   : Osochor
*978-959 a.C.   : Siamun
*959-945 a.C.   : Psusennes II

===XXII Dinastie===

*945-924 a.C.   : [[Shoshenq I]]
*924-889 a.C.   : [[Osorkon I]]
*889 a.C.       : [[Shoshenq II]]
*889-874 a.C.   : [[Takelot I]]
*874-850 a.C.   : Osorkon II
*850-825 a.C.   : Takelot II
*825-773 a.C.   : Shoshenq III
*773-767 a.C.   : Pimay
*767-730 a.C.   : Shoshenq V
*730-715 a.C.   : Osorkon IV

===XXIII Dinastie===

*818-793 a.C.   : Pedubast I
*804-783 a.C.   : Iuput I 
*783-777 a.C.   : Shoshenq IV 
*777-749 a.C.   : Osorkon III
*754-734 a.C.   : Takelot III
*734-731 a.C.   : Rudamun 
*731-720/15 a.C.: Iuput II

===XXIV Dinastie===

*727-720 a.C.   : Tefnakht I
*720-715 a.C.   : Bakenranef

===XXV Dinastie===
* Nota: ls reis até Shabako fúrun solo reis de Núbia.

*780-760 a.C.   : Alara
*760-747 a.C.   : Kashta
*747-716 a.C.   : Piye 
*716-702 a.C.   : Shabako 
*702-690 a.C.   : Shebitku
*690-664 a.C.   : Taharqa 
*664-656 a.C.   : Tantamani

==Refréncias==
<references/>
