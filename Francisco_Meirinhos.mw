'''Francisco Meirinhos''' ([[San Martino de Angueira]], [[1823]] — (?) ), fui reitor de [[Avelhanoso]]. Del mos diç [[Leite de Vasconcelos|J. Leite de Vasconcellos]] (Estudos de Philologia Mirandesa, I, pp. 30-31) que “Apesar dos seus 76 annos de idade ([[1899]]), o Sr. Reitor de Avellanoso dedilha ainda a lyra, como qualquer joven árcade.” 

Sabemos que era un home de berso fácele pus se chegou a çpedir dua fuorça de suldados d’anfantarie que iba pa las quelónias, cun un çcurso todo an berso i que fui publicado pul jornal Primeiro de Janeiro (21 de Nobembre de 1990, p. 1, c. 7). De ls bários poemas que oufereciu a J. Leite de Vasconcellos, an mirandés, este deixou-mos un dei-lhes, La Nina. Del tamien publicou J. Leite de Vasconcellos ua traduçon de l Padre Nuosso i de l’Abe Marie. Yá an 2008, [[Amadeu Ferreira]] publicou ne l Jornal Nordeste, de Bergáncia, un lhargo poema einédito, por el ambiado a José Leite de Vasconcelos, i cul títalo, «Miranda antiga i moderna»

{{DEFAULTSORT:Meirinhos, Francisco}}
[[Catadorie:Biografies]]
[[Catadorie:Lhéngua mirandesa]]
[[Catadorie:Miranda de l Douro]]
