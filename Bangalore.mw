[[Fexeiro:Bangalore HighCourt.jpg|thumb|right|Tribunal an Bangalore]]
'''Bangalore''' (ಬೆಂಗಳೂರು ''Bengaluru'' an [[canará]]; ''Bangalore'' an [[lhéngua anglesa|anglés]]) ye la capital i la maior cidade de l stado de [[Karnataka]], na [[Índia]]. Queda a 914 m de altitude i ten cerca de 6 milhones de habitantes. Ye l centro de la andústria de alta tecnologie de la Índia. Ye ua zona turística debido al sou clima ameroso. Ambora haba refréncias stóricas a ua assentamiento naquel lhocal zde l seclo IX, la stória scrita de la cidade ampeça an [[1537]].

Ye la capital tecnológica de la Índia, adonde stan más de 1500 ampresas i anstituiçones de pesquisa científica i tecnológica.


== Ourige de l nome ==

Bangalore ye la berson aportuguesada de l nome de la cidade an [[canará]] (''Bengaluru''). La purmeira refréncia al nome fui ancuntrada nua anscriçon an piedra de l [[seclo IX]], la qual declara que l lhocal fazie parte de l Reino Ganga i era coincido cumo ''Vengabal-uru'', la "Cidade de l Guardas" an canará antigo.

Segundo ua anedota popular (nun apoiada an probas stóricas), Bangalore tenerie sido chamada ''Bendakaloru'' ("Cidade de ls frajones cozidos") apuis dun [[marajá]] de l [[seclo XI]], perdido pula region na sequéncia dua caçada, ande comiu un prato de freijones cozido oufrecido por ua mulhier. L monarca de tal modo gustou de l prato que decediu dar l sou nome al lhocal adonde eirie aparecer la cidade.

L goberno de l stado andiano de [[Karnataka]] anunciou que alterarie la berson [[lhéngua anglesa|anglesa]] de l nome de la cidade para ''Vengaluru'' a partir de [[1 de nobembre]] de [[2006]]. La mudança depende inda de aprobaçon de l goberno federal.

[[Catadorie:Cidades i bilas de Karnataka]]
