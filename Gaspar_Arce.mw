[[Fexeiro:Núñez de Arce.jpg|thumb|200px|right|Gaspar Núñez de Arce]]

'''Gaspar Nuñez de Arce''' [1834-1903]. [[Poeta]] i [[político]] spanhol, nacido an [[Valladolid]], Gaspar Nuñez de Arce (1834-1903). L pai querie que fura padre i scapou pa [[Madrid]] para nun antrar ne l seminário, screbindo an jornales liberales cul nome de El Bachiller [[Honduras]]. Preso an [[Cáceres]] por bias de ls sous biolentos ataques a la política cunserbadora de l general Narváez. Quando Sabel II caiu fui eilegido secretario de la Junta Revolucionaria de la [[Catalunha]] i screbiu l Manifiesto a la Nación publicado pul gobierno porbisório l 26 de outubre de 1868. Fui deputado por Valladolid an 1865 i menistro de bárias pastas. Deixou la política an 1890 por rezones e salude. Antrou pa la [[Real Academia de la Lengua]] an 1874.
Screbiu bárias pieças de [[triato]], mas l mais amportante fui la sue produçon poética. Gritos del combate (1875), talbeç seia l lhibro del mais afamado, adonde aparece l poema chamado «Tristezas», traduzida pul [[mirandés]] [[Manuel Sardenha]] (pseudónimo de l Abade Manuel Joaquim Sardinha) i por este publicado na rebista lhitrária República das Letras (1876), fundada i derigida por João Penha. La poesie del ten ua grande perfeiçon formal i ten delor i pessimismo, bendo l camino que lhieba l mundo pa la çtruiçon i l caos, zurzindo ls males de l sou tiempo.

[[Catadorie:Poetas de la Spanha]]

[[ca:Gaspar Núñez de Arce]]
[[cs:Gaspar Núñez de Arce]]
[[de:Gaspar Núñez de Arce]]
[[en:Gaspar Núñez de Arce]]
[[es:Gaspar Núñez de Arce]]
[[pt:Gaspar Núñez de Arce]]
