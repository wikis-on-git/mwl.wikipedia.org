[[Fexeiro:Grand Army of the Republic by Swatjester.jpg|220px|thumb|right|Monumento al "Grand Army of the Republic", albantado na época de la Recustruçon, ne l Eillinois.]]
La '''Recustruçon''' fui l período de la [[stória de ls Stados Ounidos de la América]], que ampeça passado l fin de la [[Guerra Cebil Amaricana]], an [[1865]], i se alharga até [[1877]]. L período ye marcado pul retorno als poucos de ls Stados que se habien apartado de l paíç i formado ls [[Stados Cunfederados de la América]], de l ''status'' de ls lhíderes de la antiga Cunfederaçon, i pul ampeço de l porcesso de antegraçon de l [[scrabatura|ex-scrabos]] [[negro (raça)|negros]].

L goberno de ls [[Stados Ounidos de la América]] na época era dominado pul [[Partido Republicano (EUA)|Partido Republicano]]. Lhíderes republicanos cuncordában que la sofra de l poder político de ls antigos senhores de scrabos, bien cumo l nacionalismo cunfederado, tenerien que ser eileminados. Republicanos moderados, lhiderados puls Persidentes [[Abraham Lincoln]] i [[Andrew Johnson]], aperpusírun la ounificaçon de l paíç l mais debrebe possible. Mas, republicanos stremistas querien açones seberas contra ls Stados que cumpunian la antiga Cunfederaçon.

An [[1866]], Johnson rompiu culs republicanos, i aliou-se cul [[Partido Democrata (EUA)|Partido Democrata]], que se oupunian a la eigualdade antre brancos i negros i a la aboliçon de l trabalho scrabo. Nas eileiçones de [[1866]] de la [[Cámara de ls Repersentantes de ls Stados Ounidos de la América|Cámara de ls Repersentantes]], ls republicanos radicales oubtubírun posiçones que chegasse para anular betos de l Persidente Jonhson, i até mesmo pa ampeçar un porcesso de ''[[impeachment]]''. L porcesso fui aprobado na Cámara de ls Repersentantes mediante botaçon, mas Johnson quedou ne l cargo passado botaçon ne l [[Senado de ls Stados Ounidos de la América|Senado]], por solo un boto, anque tubisse pouco poder político an assuntos lhigados a la Recustruçon.

Durante la Recustruçon, ls Stados que habien formado ls Stados Cunfederados de la América fúrun acupadas por tropas melitares de ls Stados Ounidos de la América. Anquanto esto, ls republicanos radicales anstituiran bárias medidas que zagradórun la populaçon desses Stados, cumo permitindo que negros botássen an eileiçones, deixando ls negros an posiçones de poder, i remobendo l poder de boto de cerca de 15 mil [[branco (raça)|brancos]], antigos suldados ó oufeciales cunfederados. Als poucos, ls radicales fúrun sustituídos por republicanos mais moderados, que se sforçórun para modernizar ls Stados acupados. 

An [[1876]], l republicano [[Rutherford B. Hayes]] ganhou las eileiçones persidenciales amaricanas, nua eileiçon cuntrobersa. Anquanto esto, ls democratas habien assumido l poder de todos ls Stados que formában la antiga Cunfederaçon. Esses democratas cuncordórun an aceitar ls resultados de la eileiçon, causo las tropas amaricanas que acupában esses Stados, fússen remobidas de la region. Cumo muitos yá cunsiderában l nacionalismo cunfederado i l trabalho scrabo cumo çtruídos ne l paíç, Hayes cuncordou, i remobiu las tropas an [[1877]], dando fin a la Recustruçon.

La Recustruçon deixou perfundas fridas nas relaçones antre l antigo [[Region Sul de ls Stados Ounidos de la América|Sul]] i [[Region Norte de ls Stados Ounidos de la América|Norte]] amaricano, que durarian cerca dun seclo. Ne l cenário político de l paíç, ls democratas tenerien lhargo domínio político de l Sul, anquanto l Norte serie dominado puls republicanos. Este cenário quedou praticamiente antato até a la [[Grande Depresson]] de la [[década de 1930]], i mudarie perfundamente solamente a partir de la [[década de 1960]].

[[Catadorie:Stória de ls Stados Ounidos de la América|Recustrucon]]

[[ca:Reconstrucció]]
[[da:Rekonstruktionstiden]]
[[de:Reconstruction]]
[[en:Reconstruction Era]]
[[es:Reconstrucción (Estados Unidos)]]
[[fa:بازسازی ایالات متحده آمریکا]]
[[fr:Reconstruction après la guerre de Sécession]]
[[he:תקופת השיקום]]
[[id:Era rekonstruksi Amerika Serikat]]
[[it:Era della Ricostruzione]]
[[ja:レコンストラクション]]
[[ko:미국의 재건 시대]]
[[lt:Rekonstrukcija (JAV)]]
[[ms:Era pembinaan semula Amerika Syarikat]]
[[nl:Reconstructie (Verenigde Staten)]]
[[pl:Rekonstrukcja USA]]
[[pt:Reconstrução dos Estados Unidos]]
[[ro:Epoca de reconstrucție a Statelor Unite ale Americii]]
[[ru:Реконструкция Юга]]
[[simple:Reconstruction of the United States]]
[[sr:Реконструкција (САД)]]
[[sv:Rekonstruktionstiden]]
[[tl:Panahon ng Rekonstruksyon sa Estados Unidos]]
[[tr:Amerika Birleşik Devletleri'nin yeniden yapılanma dönemi]]
[[zh:美國重建時期]]
