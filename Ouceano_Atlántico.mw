L '''ouceano Atlántico''' ye l segundo maior [[ouceano]] an cumprido, cun ua ária de mais ó menos 106.200.000 km², cerca de un quinto de la superfíce da [[Tierra]]. Ye l ouceano que aparta la [[Ouropa]] i la [[África]] a Lheste, de la [[América]], a Oeste. Sou nome ben de [[Atlas_(mitologie)|Atlas]], ua debindade de la [[mitologie griega]]. Ye por esso que a las bezes l ouceano Atlántico ye referido cumo "mar de Atlas". La mençon mais antiga subre l sou nome ye ancuntrada an [[Stórias_(Heródoto)|Stórias]], de [[Heródoto]], al redror de 450 a.C. Antes de ls ouropeus çcubríren outros ouceanos, l termo "ouceano" fui sinónimo de to las augas que rodeában la [[Ouropa Oucidental]] que agora ye coincido cumo Atlántico i que os gregos acraditában ser un grande [[riu]] que rodeaba to la [[Tierra]].

L ouceano Atlántico apersenta ua forma aparecida a un "S". Sendo ua debison de las augas marítimas terrestres, l Atlántico ye lhigado al [[ouceano Ártico]] (que an alguas bezes ye referido como sendo solo un mar de l Atlántico), a Norte, al [[ouceano Pacífico]], a Sudoeste, i al [[ouceano Índico]], a Sudeste, i al [[ouceano Antártico]], a Sul. (Alrobés de l ouceano Atlántico lhigar-se cun l ouceano Antártico, puode-se stablecer a [[Antártida]] como lhemite sul de l ouceano, subre outro punto de bista). La [[lhinha de l Equador]] debide l ouceano an Atlántico Norte i Atlántico Sul. Cun un terço de las augas ouceánicas mundiales, l Atlántico anclui mares cumo l [[Mar Mediterráneo|Mediterráneo]], l [[mar de l Norte]] i l [[mar de las Caraíbas]] (Caribe).


[[Category:Geografie|Geografie]]
