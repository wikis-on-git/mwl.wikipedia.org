[[Fexeiro:António Lobo Antunes.jpg|thumb|right|300px|Retrato de Lobo Antunes]]

'''António Lobo Antunes''' ([[Lisboua]], [[1 de Setembre]] de [[1942]]) ye un [[scritor]] i [[psiquiatra]] [[Pertual|Pertués]].

Romancista i cronista, Lhobo Antunes ye licenciado an [[Medecina]], cun specializaçon an [[Psiquiatrie]]. Stubo çtacado an [[Angola]], antre 1970 i 1973, durante la fase final de la [[Guerra Quelonial]] pertuesa. La sua spriéncia de guerra anspirou muitos de ls sous lhibros. 
Apuis de retornar a [[Pertual]], trabalhou ne l spital psiquiátrico Miguel Bumbarda, an [[Lisboua]].

Fui melitante da [[Aliança Pobo Ounido|APU]] (Aliança Pobo Ounido - colhigaçon liderada pul [[Partido Comunista Pertués]]) an 1980]].

Atualmente bibe an Lisboua, dedicando-se an sclusibo a l scrita.

An 2007 ye le dado l [[Prémio Camões]], l mais amportante galardon lhiterário de lhéngua pertuesa.

== Temas ==
Muitos de ls lhibros de António Lobo Antunes falan de l processo de passaige de l fin de l [[Stado Nuobo (Pertual)|Stado Nuobo]] até a la amplantaçon de la [[Democracie]]. L fin de la [[Guerra Quelonial]], l fin de un mundo burgués marcado por balores cunserbadores i atrasados. Ls porblemas de mudança social rápida no [[Reboluçon de ls Crabos|25 de Abril]] i la anstabelidade política bibida an [[Pertual]]. Esse porcesso de passaige ye spelhado an las relaçones familiares. Regra giral aparecen ne ls remanses deste outor famílias çfuncionales an que la pessona stá a perder ls sous referentes, an que la quemunicaçon ye ó nanhue ó legeira antre ls sous membros. Regra giral ls anti-heróis de ls sous remanses sob pessonas que ténen profissones liberais benidos de "buonas famílias".

== Biografie ==
António Lobo Antunes naciu an Lisboua, an 1942. Studou an la Faculdade de Medicina de Lisboua i specializou-se an Psiquiatrie. Trabalho, durante muito anho, cumo de médico psiquiatra.
An 1970 fui mobelizado pa l serbício melitar. Ambarcou pa Angola ne l anho seguinte, tendo regressado an 1973.

Em 1979 publicou ls sous purmeiros lhibros, MIMÓRIA DE EILEFANTE i LS CULOS DE JUDAS, i apuis, an 1980, CONHECIMENTO DE L ANFIERNO. Estes purmeiros lhibros son mui biográficos i stan mui lhigados al cuntesto de la guerra quelonial; transformórun-no eimediatamente num de ls outores cuntiemporáneos mais lidos i çcutidos, ne l ámbito nacional i anternacional.

De la sue obra - Splicaçon de ls Páixaros, Fado Alexandrino, Auto de ls Danados, Las Naus, Tratado de las Paixones de la Alma, A Orde Natural de las Cousas, La Morte de Carlos Gardel, L Manual de ls Anquesidores, L Splendor de Pertual, Eisortaçon als Corcodilos, Nun Entres Tan Depriessa Nessa Nuite Scura, Que Farei Quando Todo Arde, Buona Tarde a las Cousas Eiqui Ambaixo, You Hei-de Amar ua Piedra, Onte Nun te Bi an Babilónia i an 2007, l remanse L Miu Nome Ye Legion – fázen parte, inda, trés belumes de crónicas.

Todo l sou trabalho lhiterário, cun l passar de ls anhos, ten sido outelizado para ls mais dibersos studos académicos, i de bários prémios, nacionales, por eisemplo, por dues bezes, l Grande Prémio de Remanse i Nobela da Associaçon Pertuesas, i anternacionales; antre estes, çtaca-se l Prémio Ouropeu de Literatura ([[Roménia]]), l Prémio Obídio ([[Áustria]]), l Prémio Anternacional de Literatura da Ounion Latina ([[Roma]]), l Prémio Rosalía de Castro ([[Galiza]]), l Prémio Jarusalen de Lhiteratura, l Prémio Eiberoamericano de las Letras José Donoso i l Prémio Camões.

== Stilo ==
; Densidade

Lobo Antunes ten ua scrita densa. L lheitor ten algun sfuorço de lheitura porque, por eisemplo, nun ye raro haber mudanças de narrador i assi l lheitor ten tendéncia a "perder l fiu a la meada". Mas, inda que nun seia un outor que scuolha por ua scrita fácele Lobo Antunes custitui un fenómeno de bendas i ye muito lido antrenacionalmente, specialmente na [[Ouropa]] Cuntinental.

== Lhigaçones Sternas ==
[http://www.ala.pt.la Sítio nun oufecial subre António Lobo Antunes]
[http://www.mathieu-bourgois.com/photos-auteur.asp?Clef=41 Retratos de António Lobo Antunes]
[http://www.objetiva.com.br/objetiva/cs/?q=node/28 António Lobo Antunes ne l Brasil]

{{DEFAULTSORT:Lobo Antunes, Antonio}}

[[Catadorie:Biografies]]
[[Catadorie:Scritores]]
