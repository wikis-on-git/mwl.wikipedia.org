L termo '''lhéngua natural''', ó, na bariadade sendinesa de l mirandés, '''léngua''', ye ousado para çtinguir las [[lhenguaige|lhénguas]] faladas por seres houmanos i ousadas cumo strumiento de quemunicaçon daqueilhas que son [[Lhenguaige formal|lhenguaiges formales]] custruídas. Antre estas redadeiras cúntan-se las [[lhenguaiges de porgramaçon]] de [[cumputador]]es i las lhenguaiges ousadas pula [[lógica formal]] ó [[lógica matemática]].

Na [[filosofie de la lhenguaige]] de tradiçon anglo-saxónica, l termo ''lhéngua ourdinária'' ye a las bezes ousado cumo sinónimo de la lhéngua natural. Las lhénguas naturales son studadas pula [[lhenguística]] i pula [[anteligença arteficial]], antre outras deciplinas.

Las [[lhéngua de sinales|lhénguas de sinales]] ó lhénguas gestuales son tamien lhénguas naturales, yá que ténen las mesmas propiadades caratelísticas: [[gramática]] i [[sintaxe]] cun dependéncias nun lhocales, anfenidade çcreta i generatebidade/criatebidade. Lhénguas de sinales ó gestuales cumo la [http://en.wikipedia.org/wiki/American_Sign_Language norte-amaricana], la [http://fr.wikipedia.org/wiki/Langue_des_signes_fran%C3%A7aise francesa], la [[Libras|brasileira]] ó la [[Lhéngua Gestual Pertuesa|pertuesa]] stan debidamente decumentadas na lhiteratura científica.

[[Catadorie:Lhénguas]]

[[pt:Língua natural]]
