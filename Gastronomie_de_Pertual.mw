L'alimentaçon '''pertuesa''', inda que steia restrita a un spácio geográfico relatibamente pequeinho, mostra anfluéncias [[atlántico|atlánticas]] i tamien [[Culinária de l Mediterráneo|mediterránicas]] (ancluindo-se na chamada “[[dieta mediterránica]]”), cumo ye besible na cantidade de [[peixe]] cunsumida tradecionalmente. Mui mudou zde que [[Strabon]] se referiu als Lhusitanos cumo un pobo que se alimentaba de [[belhotra]]s.

== La dieta mediterránica ==
[[Fexeiro:Klippfisk.jpg|thumb|L [[Bacalhau (gastronomie)|bacalhau]] (morciegano), antroduzido na [[alimentaçon]] zde las [[çcubrimientos|biaiges pertuesas]] de l [[seclo XIV]], era adequado a las necidades de la época, cumo perduto de fácele cunserbaçon.|319x319px]]
Passado l [[Reboluçon de ls crabos|25 de Abril de 1974]], alguns dietistas pertueses resolbírun criar un squema que resumisse las birtudes nutricionales de la tradecional [[Culinária de l Mediterráneo|dieta mediterránica]]. Eilaborou-se ua nuoba berson deste squema, la ''[[Ruoda de ls Alimientos]]'' que mantenie, assi i todo, la proporçon i bariadade d'alimientos conotados cun este tipo d'alimentaçon.

Cula aporfilhaçon an Pertual de la nuoba [[pirámide]] de ls [[alimiento]]s, dibulgada pula [[Organizaçon Mundial de la Salude]], la chamada dieta mediterránica ganha inda mais çtaque. Studos dibersos parécen andicar que Pertual ye l paíç "mediterránico" que menos altarou ls sous hábitos alimentares tradecionales.

{{rabisco}}

[[Catadorie:Culinária de Pertual| ]]
[[Catadorie:Gastronomie de Pertual| ]]
