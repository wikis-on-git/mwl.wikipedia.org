La '''Batailha de Trancoso''' tubo lhugar nun de ls purmeiros uito dies de l més de Júnio de [[1385]], antre fuorças [[Pertual|Pertuesas]] i [[Reino de Castielha|Castelhanas]]. 

Ne l cuntesto de la [[crise de 1383-1385]], al final de la Primabera de [[1385]], al mesmo tiempo an que D. [[João I de Castielha]] ambadie l paíç al Sul, pula frunteira de [[Eilbas]], fuorças castelhanas ambadian la [[Beira (Pertual)|Beira]] por [[Almeida]], passában por [[Trancoso]], cujos arrabaldes saqueórun, até atingir [[Biseu (Pertual)|Biseu]], cidade abierta, tamien na oucasion roubada i ancendiada.

Al retornáren de la ancurson cul sbulho, saliu-les al ancuontro l [[alcaide (magistrado)|Alcaide]] de l [[Castielho de Trancoso]], [[Gonçalo Basques Coutinho]], cun las fuorças de l Alcaide de l [[Castielho de Lhinhares]], [[Martim Vasques de la Cunha]] i las de l Alcaide de l [[Castielho de Celorico de la Beira|Castielho de Celorico]], [[João Fernandes Pacheco]]. Stando ls dous purmeiros fidalgos anrabiados a la época, l terceiro promobiu la recunceliaçon de dambos, i assi cuncertados, cun ls respetibos homes de armas i las fuorças que cunseguírun arregimentar, fazírun ls arranjos pa l cumbate.

An algun memiento de la purmeira sumana de Júnio de 1385, acunteciu l ancuontro antre las fuorças de Castielha i las de Pertual, ne l alto de la Capielha de San Marcos, an Trancoso. La suorte de las armas sorriu pa ls nacionales, que desse modo recuperórun las posses, alcançando la lhibardade de l catibos.

Ne l més seguinte, ua nuoba ambason de tropas castelhanas, sob l quemando de D. João I de Castielha an pessona, boltou a cruzar la frunteira por Almeida i, de passaige pul alto de San Marcos, ancediórun-le la [[Capielha]] an represália. Passando por Celorico, a camino de [[Lisboua]], essas tropas fúrun derrotadas na [[batailha de Aljubarrota]].

Reza la [[lenda]] lhocal, registrada pula [[storiografie]] pertuesa seicentista, que l própio [[San Marcos]] apareciu por [[milagre]] cumo un [[cabalheiro]] na batailha, ancitando ls cumbatentes pertueses. Cumo testemunho de l feito, tenerie quedado grabada, na peinha, ua de las [[ferradura]]s de sue montarie.

[[Catadorie:Batailhas de la Crise de 1383-1385]]
[[Catadorie:Lhiendas de Pertual]]
