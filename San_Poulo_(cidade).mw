[[Fexeiro:Montagem SP.png|thumb|280px|San Poulo.]]
'''San Poulo''' (an [[lhéngua pertuesa|pertués]]: '''São Paulo, Terra da Garoa, Paulicéia''') ye ua [[cidade]] [[brasil]]eira, [[capital]] de l [[stado de San Poulo]] i percipal centro [[Finanças|financeiro]], [[Andústria|andustrial]] i [[Quemércio|comercial]] de l [[Brasil]] i de la [[América Lhatina]]<ref>[http://portalexame.abril.com.br/revista/exame/edicoes/0907/negocios/m0144514.html Esqueça os países. O poder está com as cidades], rebista ''Exame''</ref>.

== Stória ==
''"São Paulo dos Campos de Piratininga"'' fui fundada cumo [[Jesuítas|misson jesuítica]], an [[25 de janeiro]] de [[1554]], puls padres [[Manuel da Nóbrega]] i [[José de Anchieta]], reunindo habitantes [[Pertual|pertueses]] i andígenas. Cul tiempo, la poboaçon fui-se tornando un antreposto comercial d'algua amportança regional i fui centro de l'atebidade de ls [[bandeirantes]], que se çpersórun pul anterior de l paíç an busca de [[ouro]] i [[diamante]]s.

La cidade ampeçou a ganhar maior statuto quando muitos de ls lhatifundiairos lhigados a l'eiquenomie de l [[café]] fixórun residéncia na cidade. A partir d'ampeços de l [[seclo XX]], la cidade de San Poulo passou a beneficiar de l [[camino-de-fierro]] qu'ouniu l'anterior de l stado al porto de [[Santos]], ne l lhitoral. La facelidade de sportaçon de l café porporcionou a la cidade i al stado de San Poulo un grande crecimiento eiquenómico.



L [[lhema]] de la cidade, persente an sou [[brason]] oufecial, ye custituído pula frase an [[lhatin]] "''Non ducor, duco''" que quier dezir "Nun sou cunduzido, cunduzo"<ref>[http://www.webwriter.jor.br/id_bra/paginasbra/spducobra.htm Brasão & Divisa da Cidade de São Paulo]</ref>.

== Eiquenomie ==
San Poulo ye la sesta maior cidade de l planeta i décima mais rica de l [[mundo]]<ref>[http://www.bbc.co.uk/portuguese/noticias/2009/11/091109_ranking_cidades_price_rw.shtml São Paulo será 6ª cidade mais rica do mundo até 2025, diz ranking], publicado por Price Waterhouse & Copers i BBC Brasil, 8 de nobembre de 2009</ref>, l [[munecípio]] repersenta, eisoladamente, 12,26% de l [[Perduto Anterno Bruto]] brasileiro<ref>[http://www.ibge.gov.br/home/presidencia/noticias/noticia_visualiza.php?id_noticia=1061&id_pagina=1 Produto Interno Bruto dos Municípios 2005], 20 de dezembre de 2007</ref>, sendo sede de 63% de las [[multinacionales]] stablecidas ne l Brasil<ref>[http://portal.prefeitura.sp.gov.br/secretarias/relacoes_internacionais/0030 Cidade do Mundo], publicado pula Secretarie de Relaçones Anternacionales de San Poulo</ref>.

== Demografie ==
La region metropolitana de San Poulo, cun 19.223.897 habitantes<ref>[http://www.sidra.ibge.gov.br/bda/tabela/listabl.asp?z=cd&o=17&i=P&c=793 Tabela 793 – Populaçon residente, an 1º d'abril de 2007: Publicaçon Cumpleta], publicado pul Sistema IBGE de Recuperaçon Outomática (SIDRA)</ref>, ye la sesta maior aglomeraçon ourbana de l mundo<ref>[http://bevoelkerungsstatistik.de/wg.php?x=1132419689&men=gcis&lng=de&gln=xx&dat=32&srt=pnan&col=aohdq&pt=a&va=x World Gazetteer – Welt: Ballungsräume]</ref>. Cidade de cumposiçon heiterogénea i multiétnica, San Poulo ye hoije la cidade cun maior cuncentraçon de pertueses fuora de Pertual, la maior cidade japonesa fuora de l [[Japon]], la maior cidade spanhola fuora de [[Spanha]], la terceira maior cidade lhibanesa fuora de l [[Lhíbano]] i la terceira maior cidade [[Eitália|eitaliana]] de l mundo<ref>[http://www.mercosurnoticias.com/index.php?option=com_content&task=view&id=9134&Itemid=34 El PIB paulista supera al de 22 estados de los EUA, indica una investigación]</ref>.

== Turismo ==
La cidade cuonta cun amportantes [[menumiento]]s, [[parque]]s i [[museu]]s, cumo l [[Memorial de la América Lhatina]], l [[Museu de la Lhéngua Pertuesa]], l [[Museu de Arte de San Poulo|MASP]], l [[Parque Ibirapuera]] i la [[abenida Paulista]], i eibentos de grande repercusson, cumo la [[Bienal Anternacional de Arte de San Poulo|Bienal Anternacional de Arte]], l [[Grande Prémio de l Brasil]] de [[Fórmula 1]] i la "São Paulo Fashion Week".

== Refréncias ==
{{ref-section}}

[[Catadorie:San Poulo]]
[[Catadorie:Cidades de l Brasil]]
