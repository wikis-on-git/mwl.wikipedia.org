'''Guerra Guaranítica''' ye l nome que se dá als biolentos cunflitos que ambuolben ls índios guaranis i las tropas spanholas i pertuesas ne l sul de l Brasil passado la assinatura de l [[Tratado de Madrid]], an [[1750]]. Ls índios guaranis de la region de l [[siete Pobos de las Missones]] recúsan-se deixar sues tierras ne l território de l [[Riu Grande de l Sul]] i a se transferir pa l outro lhado de l [[riu Uruguai]], cunforme quedara acertado ne l acordo de lhemites antre [[Pertual]] i [[Spanha]].

Cul apoio parcial de l [[jesuíta]]s, ne l ampeço de [[1753]] ls índios guaranis missioneiros ampéçan a ampedir ls trabalhos de demarcaçon de la frunteira i anuncian la decison de nun salir de la region de l siete Pobos. An repuosta, las outoridades ambian tropas contra ls natibos, i la guerra splude an [[1754]]. Ls castelhanos, benidos de [[Buenos Aires]] i [[Montebidéu]], atácan pul sul, i ls pertueses, ambiados de l [[Riu de Janeiro]] debaixo de l quemando de l general [[Gomes Freire]], éntran pul [[riu Jacuí]]. Juntando depuis las tropas na frunteira cul Uruguai, ls dous eisércitos chúben i atácan fruntalmente ls batalhones andígenas, dominando siete Pobos an maio de [[1756]]. Chega la fin de la rejisténcia guarani.

Un de sl percipales lhíderes guaranis ye l capitan [[Sepé Tiaraju]]. El justefica la rejisténcia al tratado an nome de dreito lhegítimo de ls índios an quedar nas sues tierras. Quemanda miles de natibos até ser assassinado na [[Batailha de Caiboaté]], an febreiro de [[1756]].

== {{Lhigaçones sternas}} ==
[http://web.archive.org/20061026012436/br.geocities.com/vinicrashbr/historia/brasil/guerraguaranitica.htm Anciclopédia Brasileira]

[[Catadorie:Guerras]]
[[Catadorie:Stória de l Brasil Quelonial]]
[[Catadorie:Rebuoltas ne l Riu Grande de l Sul]]
[[Catadorie:Missones jesuíticas]]
