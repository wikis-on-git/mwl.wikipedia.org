'''Asterix l Goulés''' (ne l'oureginal, an [[Lhéngua francesa|francés]]: ''Astérix le Gaulois'') ye ua coleçon de [[cuontas an zenhicos]], criada an [[1959]] por [[René Goscinny]] (argumiento) i [[Albert Uderzo]] (zeinhos).

Las abinturas de Asterix aparecírun pula purmeira beç an [[29 de Outubre]] de [[1959]] na rebista francesa ''Pilote''. An [[1961]] fui publicado l sou purmeiro lhibro an [[Fráncia]]. Goscinny morriu an [[1977]] i zde [[1980]] l zenhador Uderzo cuntinou el solo cun nuobas abinturas de Asterix, fazendo tamien ls testos. Até hoije yá fúrun publicados 33 lhibros de Asterix.

Las abinturas de Asterix son cun certeza las cuontas an zenhicos franceses que tubírun mais sucesso anternacional, an 50 anhos yá bendírun mais de 325 milhones de lhibros an todo l mundo i fúrun traduzidas an mais de 100 lhénguas. Fui publicado pula purmeira beç an [[Pertual]] an [[1966]] i todos ls sous lhibros stan traduzidos an [[Lhéngua pertuesa|pertués]].

An [[Setembre]] de [[2005]] fui publicado an [[Lhéngua mirandesa|mirandés]] l purmeiro lhibro de la coleçon, ''Asterix, l Goulés'', traduzido por [[Amadeu Ferreira]], cula colaboraçon de [[Domingos Raposo]] i [[Carlos Ferreira]]. An [[2007]] apareciu l segundo lhibro de Asterix an mirandés, ''L Galaton'' (an francés, ''Le Grand Fossé''), ua eidiçon special bilhíngue, culs testos an mirandés i ne l'oureginal an francés.

{{rabisco}}

[[Catadorie:Cuontas an zenhicos]]
[[Catadorie:Lhéngua mirandesa]]
