'''Xavier da Cunha''' ([[Ébora]], [[14 de Febreiro]] de [[1840]] - [[Lhisboua]], [[11 de Janeiro]] de [[1920]]), fui médico cerjano, scritor, poeta i bibliógrafo. 

Acabou l curso de la Scuola Médico-Cirúrgica an [[1865]]. Fui ouparador anterno ne l Spital de la Marina, an Lhisboua, i de la Associaçon Cunceliadora de Santa Catarina, an Lhisboua, de l Spital de la Misericórdie, de Alcobaça, i de l Spital de Custáncia, na bila de la Barquinha.

An [[1886]], fui pormobido ne l lhugar de 2º Cunserbador de la Biblioteca Nacional de Lhisboua i an [[1902]] ye nomeado  cumo diretor de la mesma Biblioteca. Publicou poesie lhírica cul pseudónimo de Olímpio de Freitas. Alguas de las sues obras fúrun traduzidas i publicadas noutras lhénguas.

Ua de las sues obras mais coincidas ye Pretidon d'amor: Endechas de Camões a Bárbara Escrava, cula sue traduçon an bárias lhénguas, publicada an Lhisboua pula Amprensa Nacional an 1893-95, sendo la traduçon mirandesa feita por [[Manuol Sardina]] (pseudónimo de l mirandés Abade Manuel Joaquim Sardinha).

{{DEFAULTSORT:Cunha, Xavier da}}
[[Catadorie:Biografies]]
[[Catadorie:Scritores]]
[[Catadorie:Médicos de Pertual]]
