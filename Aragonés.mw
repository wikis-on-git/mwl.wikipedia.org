'''Aragonés''' (an aragones; ''aragonés'' ó ''luenga aragonesa'') ye ua [[lhéngua románica]] falada an [[Aragon]] por un númaro ampreciso d'antre 10.000 i 30.000 pessonas, subretodo nas [[comarca]]s [[Pirenéus|Pirenaicas]] i [[Prepirenéus|Prepirenaicas]] de la [[porbíncia de Huesca]]. Nas outras comarcas aragonesas adonde se falou l'idioma, hoije l sustrato i anfluéncia de l'aragonés ye inda percetible ne l [[spanhol]] que se fala eilhi, specialmente ne ls [[aragonesismo]]s léxicos.

== Chamaçon ==
La chamaçon formal mais quemun de la léngua ye '''aragonés''', nome cun que ye coincida local i anternacionalmente.

La tradiçon [[filologie|filológica]] outiliza eigualmente l cumpuosto '''nabarro-aragonés''', subretodo quando se refíren al stádio [[Eidade Média|mediebal]] de l'idioma, segundo l'uso d'outros cumpuostos lhenguístico-geográficos para outras [[lhénguas románicas peninsulares]] cumo l '''galaico-pertués''' ó '''astur-lhionés'''.

Popularmente, la falta stórica duns claros refrentes lhenguísticos i ua [[diglossie]] multisecular cul spanhol acentuórun las defrenças dialetales de l'idioma, a faborecer ua baixa cuncéncia unitária antre ls falantes de la lhéngua, i qu'aqueilhes que melhor mantibírun l dialeto própio chamassen-lo cun un nome local ([[ansotano]], [[cheso]], [[belsetan]], [[chistabin]], etc...)

[[Catadorie:Lhénguas románicas]]
