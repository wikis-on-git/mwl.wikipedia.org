[[Fexeiro:Addition Table.svg|thumb|250px|Tabela de somar.]]
[[Fexeiro:Aritmetica calandri handschrift.02.jpg|thumb|250px|Calandri aritméticos de la Eidade Média.]]
La '''aritmética''' ye un ramo (ó l antrepassado) de la [[matemática]] que ten a ber culas propiadades eilementares de ciertas ''ouparaçones'' subre [[numeral]]es. 

Las ouparaçones aritméticas tradecionales son [[somar]], [[subtrair]], [[multeplicar]] i [[debedir]], inda que ouparaçones mais abançadas (cumo las manipulaçones de [[purcentaige]]s, [[raiç quadrada]], [[sponenciaçon]] i [[logaritmo|funçones logarítmicas]]) tamien séian a las bezes ancluídas neste ramo. La aritmética faç-se an oubediéncia a ua [[orde de ouparaçones]].

La aritmética de [[númaro natural|númaros naturales]], [[númaro anteiro|anteiros]], [[númaro racional|racionales]] (na forma de [[fraçon]]es) i [[númaro rial|riales]] ye normalmente studada por garoticos de la scuola, que aprénden [[algoritmo]]s manuales pa la aritmética. Na bida adulta, assi i todo, muitas pessonas mais quieren ousar ferramientas cumo [[calculadora]]s, [[cumputador]]es ó l [[ábaco]] para rializar cálculos aritméticos.

L termo ''aritmética'' tamien ye ousado an refréncia a la [[teorie de l númaros]]. Esto anclui las propiadades de ls anteiros relacionados cula [[númaro primo|primalidade]], la [[debesiblidade]] i la seluçon de eiquaçones an anteiros, bien cumo la pesquisa moderna que ten aparecido deste studo. Ye neste cuntesto que se puoden ancuntrar cousas cumo l [[teorema fundamental de la aritmética]] i [[funçon aritmética|funçones aritméticas]]. 

L termo 'aritmética' ben de l griego ''''arithmós'''', que diç respeito als númaros, anquanto l prefixo 'air_' quier dezir ajuntar, esto ye, aritmética ye la ciéncia que ajunta - soma, subtrai, multeplica, debide - númaros. Antoce, trata-se de la parte de la matemática que studa las ouparaçones numéricas i, por alargamiento de sentido, quier dezir todo l que perssupon un [[cálculo]] qualquiera.





{{Rabisco}}

[[Catadorie:Matemática]]

[[yi:אריטמעטיק]]
