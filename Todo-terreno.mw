{{BariadadeSendinesa}}
[[Fexeiro:JipeTTanSendin.JPG|thumb|right|300px|Jipe a fazer Todo-Terreno an [[Sendin]], ne l [[Praino]] Mirandés]]
 
'''Todo-Terreno''', an anglés '''Off Road''' ye ua palabras anglesa que quier dezir "fuora de la strada" i ye ousada pa chamar atebidades praticadas an locales cumo [[camino]]s ó de defícele passaige. An giral ls sítios faboritos pa la prática de l Todo-Terreno son ls más loinge de cidades i sien anfra-strutura ourbana. L cuntato cula natureza ye algo deseiado i apreciado i l oubjetibo desta atebidade ye ultrapassar las deficuldades de passaige i de oubstaclos de la natureza cumo por eisemplo na forma de barro, piedras, chubidas i decidas, niebe, etc.

Atualmente l Todo-Terreno stá ligado a la [[adrenalina]] i a la belocidade pus las atebidades más quemunes outelizan beiclos motorizados cumo [[mota]]s, [[jipe]]s, mas tamien eisisten atebidades Todo-Terreno praticadas cun [[cabalho]]s, [[becicleta]]s i tamien a pie.

[[Fexeiro:Todo-terrenoAnSendin.JPG|thumb|left|300px|Moto-quatro a fazer todo-Terreno an [[Sendin]], ne l Praino Mirandés]]

L Todo-Terreno motorizado que hoije ye outelizado cumo çporto i terapie puls praticantes, naciu dua necidade de guerra. Ls purmeiros beiclos fúrun criados durante la [[2ª Guerra Mundial]] cul oubjetibo de fazer antrar i trasportar tropas i suldados an locales de defícele passaige.

Atebidades Todo-Terreno puoden ser praticadas cumo lazer i tamien cumo cumpetiçones ourganizadas.
Hai cumpetiçones de ls tipos Anduros, Ralis, Raids. An giral l Rali Paris-Dakar ye tenido cumo l maior i más peligroso rali de l mundo i tamien ye la atebidade Todo-Terreno cun maior prestígio ne ls média. An [[Sendin]], ne l '''[[Praino]]''' hai atebidades ourganizadas pa la prática deste [[çporto]].

Pula sue natureza de "zafio" l Todo-Terreno ye tenido cumo atebidade de peligro i eisige eiquipamientos de porteçon cumo capacetes, lubas i oclos de porteçon; antretanto la gama de eiquipamientos puode bariar bastante cunsante l tipo de atebidade Todo-Terreno praticada.

Ua parte mui amportante pa l beiclo Todo-Terreno ye la manutençon. Debe-se star atento se l macánico i la oufecina dan apoio i sigurança al beiclo.

[[Catadorie:Altemobles]]

[[cs:Off-road]]
[[de:Offroad]]
[[en:Off-roading]]
[[es:Todoterreno]]
[[et:Offroad]]
[[fa:مسابقات آفرود]]
[[ja:オフロード]]
[[nl:Offroad]]
[[pt:Todo-terreno]]
[[sk:Off-road]]
[[tr:Off-road]]
