[[Fexeiro:Rita Pereira 10-2012.jpg|thumb|Retrato de Rita Pereira.]]
'''Rita Andreia Martins Pereira''' (Carcavelos, Cascais, 13 de márcio de 1982) ye ua atriç, modelo i apersentadora de telbison pertuesa.

== Biografie ==
Naciu an Carcavelos, mas antre ls trés anhos i ls seis anhos bibiu, an Toronto, ne l Canadá, tenendo alhá familha, ancluindo Tiago Matos. Cun zasseis anhos ampeçou a trabalhar nua pizaria. Trabalhou tamien na Rádio Tropical, adonde fui rececionista i adonde tenie un pequeinho porgrama. Antretanto tenie trabalhos de pormotora i munhecro.

Querie ser bailarina, mas scolheu un camino más siguro. Studou na ''Escola Nova Apostólica'' i depuis licenciou-se an quemunicaçon i jornalismo, na tendença de publicidade, na Ounibersidade Outónoma de Lisboua.

Frequentou l balé clássico por siete anhos i anhos apuis praticou beilados ''jazz'', cuntemporáneo (trés anhos), ''ragga'', ''hip hop'', beilados lhatinos (dous anhos), beilado de l bientre (dois anos) i beilados brasileiros. De ls siete als dezanuobe anhos, frequentou ls scuteiros, ne l Grupo AEP 150 de São Miguel das Encostas.

Rita ampeçou na telbison cul porgrama ''Saber Amar''. An 2005, partecipou ne l papel de Soraia Rochinha na segunda tamporada de ''Morangos com Açúcar'' (TVI). Antrou nun de ls eipisódios de l porgrama ''Uma Aventura'', de la SIC. Outros papeles ancluem las figuras de Maria Estrela, ne l porgrama ''Doce Fugitiva'' (2006), Diana ne l filme ''Noivas de Maio'', de ''Casos de Vida'' (2008), i Alice Santos ne l porgrama ''Feitiço de Amor'' (2008).

An 2009, fizo l papel de Mel Fontes an ''Meu Amor'', que an 2010 benciu l Emmy Anternacional na catadorie de Melhor Porgrama. An 2011, apersentou l cuncurso ''Canta Comigo''. Nesse miesmo anho, fui Helena Borges ne l porgrama ''Remédio Santo''. An 2013, fizo Fernanda Moreira ne l porgrama ''Destinos Cruzados''.

Partecipou na purmeira tamporada de ''Dança com as Estrelas''. An 2015 i 2016, fui jurada an ''Pequenos Gigantes'' i an 2017 an ''Let's Dance - Vamos Dançar''.

An 2015 i 2016 fizo Luena da Silva an ''A Única Mulher'' i an 2017 i 2018 fizo Madalena Alvarenga an ''A Herdeira''.

An 1 de outubre de 2018, na fiesta de apersentaçon de la TVI pa 2018 i 2019, Rita Pereira fui la apersentadora de la quarta eidiçon de l porgrama ''Dança com as Estrelas'', cun Pedro Teixeira.<ref>[https://www.n-tv.pt/acontece/cristina-ferreira-ja-tem-substituta-rita-pereira-junta-se-a-pedro-teixeira-em-danca-com-as-estrelas/ Cristina Ferreira já tem substituta. Rita Pereira junta-se a Pedro Teixeira em “Dança com as Estrelas”]</ref>

{{Refréncias}}

{{Portal3|Pertual}}
{{Rabisco}}

[[Catadorie:Atores]]
[[Catadorie:Pertueses]]
