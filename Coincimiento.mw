{{BariadadeSendinesa}}
{{Portal-filosofie}}
L  tema "'''coincimiento'''" trata, mas nun stá lemitado a, çcriçones, heipóteses, cunceitos, teories, percípios i porcedimentos que son ó úteles ó berdadeiros. L studo de l coincimiento ye la [[gnoseologie]]. Hoije eisisten bários cunceitos para esta palabra i ye sabido por todos que coincimiento ye aqueilho que se conhece de algo ó alguien. Esso an un cunceito menos specífico. Assi i todo, falar deste tema ye ançpensable nun abordar [[dado]]s i anformaçon.

Dados son uns ambaranhados de códigos decifrables ó nó. L [[abc]] russo, por eisemplo, para leigos ne l idioma, ye solo un ambaranhado de códigos sin nanhun sentido. Alguas letras son solo alguns númaros ambertidos i más nada. Mas, quando estes códigos até anton andecifrables, passan a tener un segneficado própio para aquel que ls ouserba, criando un porcesso quemunicatibo, oubten-se ua anformaçon zde la descodificaçon destes dados. Antoce, podemos até dezir que dados nun son solamente códigos juntos, mas tamien ua base ó ua fuonte de absorçon de anformaçones. Anton, anformaçon serie aqueilho que se ten atrabeç de la descodificaçon de dados, nun podendo eisistir sin un porcesso de [[quemunicaçon]]. Essas anformaçones sirben de base para la custruçon de l coincimiento. Segundo esta afirmaçon, l coincimiento ben de las anformaçones absorbidas. Podemos dezir que l coincimiento ye aqueilho que se admite zde de la cataçon sensitiba sendo assi acumulable a la miente houmana. Ó seia, ye aqueilho que l home absorbe de algua maneira, atrabeç de anformaçones que de algua forma le son apersentadas, para un determinado fin ó nó.
L coincimiento çtingue-se de la mera [[anformaçon]] porque ten ua antençon. Tanto l coincimiento cumo la anformaçon son declaraçones berdadeiras, mas l coincimiento puode ser cunsidrado anformaçon cun un perpósito ó ua outelidade.

[[Fexeiro:Conhecimento-Diagrama.png|frame|La definiçon clássica de coincimiento, oureginada an [[Platon]], diç que el cunsiste de [[crença]] [[berdadeira]] i [[justeficaçon|justeficada]].]]

L coincimiento nun puode ser anserido nun [[cumputador]] por meio dua repersentaçon, pus neste causo serie reduzido a ua anformaçon. Assi, neste sentido, ye abselutamente errado falar-se dua "base de coincimiento" nun cumputador. Ne l mássimo, podemos tener ua "[[base de anformaçon]]", mas se ye possible porcessá-la ne l cumputador i stransformar l sou cuntenido, i nun solo l modo, l que nós tenemos de fato ye ua tradecional [[banco de dados|base de dados]]. 

Ligamos anformaçon a la [[semántica]]. Coincimiento stá ligado cun pragmática, esto ye, relaciona-se cun algua cousa eisistente ne l "mundo rial" de l qual tenemos ua speriéncia direta.

L coincimiento puode inda ser [[Daprendizaige|daprendido]] cumo un porcesso ó cumo un perduto. Quando falamos dua acumulaçon de teories, eideias i cunceitos l coincimiento aparece cumo un perduto dessas daprendizaiges, mas cumo to l perduto nun se puode apartar dun porcesso, podemos anton mirar l coincimiento cumo ua atibidade anteletual atrabeç de la qual ye feita la aprenson de algo sterior a la pessona.

La defeniçon clássica de coincimiento, oureginada an [[Platon]], diç que el ye ua crença berdadeira i justeficada. [[Aristóteles]] debide l coincimiento an trés árias: '''[[Científico|CIENTÍFICA]]' '', '''[[Prático|PRÁTICA]]' '' i '''[[Técnico|TÉCNICA]]' ''.

Para alhá de l cunceitos aristotélico i platónico, l coincimiento puode ser classeficado an ua série de catadories:

'''Coincimiento Sensorial:''' Ye l coincimiento quemun antre seres houmanos i animales. Oubtendo zde las nuossas speriéncias sensitibas i fisiológicas (tato, bison, cheiro, oudiçon i palhadar).

'''Coincimiento Anteletual:''' Esta catadorie ye solo houmana; ye un raciocínio más eilaborado que la quemunicaçon antre cuorpo i ambiente. Eiqui yá pressupone-se un pensamiento, ua lógica.

'''Coincimiento Ampírico/Bulgar/Popular:''' Ye la forma de coincimiento de l tradecional (heireditário), de la cultura, de l senso quemun, sin cumpromisso cun ua apuraçon ó análise metodológica. Nun pressupone reflexon, ye ua forma de aprenson passiba, acrítica i que, para alhá de subjetiba, ye legeira.     

'''Coincimiento Científico:''' Daprendida pula apuraçon i custataçon. Busca por leis i sistemas, ne l antuito de splicar de modo racional aqueilho que se stá mirar. Nun se cuntenta cun splicaçones sin probas cuncretas; ls sous aliçaces stan na metodologie i na racionalidade. Análises son fundamentales ne l porcesso de custruçon i síntese que l baloriza, esso, junto culas outras caratelísticas, faç de l coincimiento científico quaijeque l cuntrário de l ampírico.

'''Coincimiento Filosófico:''' Más ligado a la custruçon de eideias i cunceitos. Percura las berdades de l mundo por meio de las preguntas i de l debate; de l filosofar. Antoce, de cierto modo ye aparecido al coincimiento científico - por baler-se dua metodologie spurmental -, mas ye defrente del por tratar de questones que nun puoden ser medidas, metafísicas. Zde la rezon de l home, l coincimiento filosófico dá mais atençon l sou mirar subre la cundiçon houmana.

'''Coincimiento Teológico:''' Coincimiento adquirido zde la fé teológica, ye fruito de la rebelaçon de la debindade. La finalidade de l Teólogo ye porbar la eisisténcia de Dius i que ls testos Bíblicos fúrun screbidos pula anspiraçon Debina, por esso diebe ser rialmente aceites cumo berdades abselutas i ancuntestables.
La fé nun ye ciega, ten cumo aliçacelas speriéncias spirituales, stóricas, arqueológicas i coletibas.

'''Coincimiento Antuitibo:''' Einato al ser houmano, l coincimiento antuitibo stá ligado a la subjetibidade, al nuosso antendimento de l mundo sterior i a la racionalidade houmana. Amostra-se de modo cuncreto quando, por eisemplo, se ten ua eipifanie.

''1.Antuiçon Sensorial/Ampírica:'' “La antuiçon ampírica ye l coincimiento direto i eimediato de las culidades sensibles de l oubjeto sterno: quelores, sabores, oulores, palhadares, testuras, dimensones, çtáncias. Ye tamien l coincimiento direto i eimediato de stados anternos ó mentales: lembranças, deseios, sentimentos, eimaiges.” (in: Cumbite a la Filosofie; CHAUÍ, Marilena). 

''2.Antuiçon Anteletual:'' La antuiçon cun ua base racional. Zde  la antuiçon sensorial tu antendes l oulor de la margarida i l de la rosa. Zde la antuiçon anteletual tu antendes lougo que son defrentes. Nun ye neçairo demunstrar que la “parte nun ye maior que l todo”, ye la lógica ne l  sou stado más puro; la rezon que se antende de modo eimediato.

== {{Ber tamien}} ==
* [[Academie]]
* [[Lista de deciplinas académicas]]
* [[Teorie semiótica de la cumplexidade]]

== {{Ligaçones Sternas}} ==
* [http://www.dgz.org.br/dez99/Art_01.htm Dado, Anformaçon, Coincimiento i Cumpeténcia](tabares bila biçosa 8B n 15)

{{sboço-filosofie}}

[[Catadorie:Filosofie]]
[[Catadorie:Eipistemologie]]
[[Catadorie:Cogniçon]]

[[an:Conoiximiento]]
[[ar:معرفة]]
[[ast:Conocencia]]
[[az:Bilik]]
[[be:Веды]]
[[be-x-old:Веды]]
[[bg:Знание]]
[[bn:জ্ঞান]]
[[br:Gouiziegezh]]
[[bs:Znanje]]
[[ca:Coneixement]]
[[chr:ᎥᎦᏔᎲᎢ]]
[[ckb:زانین]]
[[cs:Poznatek]]
[[cv:Пĕлӳ]]
[[da:Viden]]
[[de:Wissen]]
[[el:Γνώση]]
[[en:Knowledge]]
[[eo:Scio]]
[[es:Conocimiento]]
[[et:Teadmine]]
[[eu:Ezaguera]]
[[fa:دانش]]
[[fi:Tieto]]
[[fr:Connaissance]]
[[fy:Kennis]]
[[gan:知識]]
[[gl:Coñecemento]]
[[he:ידע]]
[[hi:विद्या]]
[[hif:Jankari]]
[[hr:Znanje]]
[[ht:Knowledge]]
[[hu:Ismeret]]
[[ia:Cognoscentia]]
[[id:Pengetahuan]]
[[ilo:Pannakaammo]]
[[io:Savo]]
[[is:Þekking]]
[[it:Conoscenza]]
[[ja:知識]]
[[ka:ცოდნა]]
[[kaa:Bilim]]
[[kk:Білім]]
[[kn:ಜ್ಞಾನ]]
[[ko:지식]]
[[ku:Zanîn]]
[[ky:Билим]]
[[la:Scientia (declarativa)]]
[[lb:Wëssen]]
[[lt:Žinios]]
[[lv:Zināšanas]]
[[mk:Знаење]]
[[ml:അറിവ്]]
[[mr:ज्ञान]]
[[ms:Ilmu]]
[[nah:Machiliztli]]
[[new:ज्ञान]]
[[nl:Kennis]]
[[nn:Kunnskap]]
[[no:Kunnskap]]
[[oc:Coneissença]]
[[pl:Wiedza]]
[[pnb:جانکاری]]
[[ps:پوهه]]
[[pt:Conhecimento]]
[[ro:Cunoaștere]]
[[ru:Знание]]
[[sa:विद्या]]
[[sah:Билии]]
[[scn:Canuscenza]]
[[sh:Znanje]]
[[simple:Knowledge]]
[[sk:Vedenie (filozofia)]]
[[sl:Znanje]]
[[sn:Ruzivo]]
[[sq:Dituria]]
[[sr:Знање]]
[[su:Pangaweruh]]
[[sv:Kunskap]]
[[ta:அறிவு]]
[[th:ความรู้]]
[[tl:Kaalaman]]
[[tr:Bilgi]]
[[tt:Белем]]
[[uk:Знання]]
[[ur:دانش]]
[[vi:Tri thức]]
[[war:Kaaradman]]
[[yi:וויסן]]
[[za:Caiz]]
[[zh:知识]]
[[zh-min-nan:Tì-sek]]
[[zh-yue:知識]]
