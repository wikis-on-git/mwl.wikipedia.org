[[Fexeiro:Sheshonq II mask2004.jpg|thumb|Mascara de Sheshonq II]]
Shoshenq II (889 a.C)<ref>Kitchen, K., The Third Intermediate Period (1100-650), p.497</ref> fui un faraó efémero de l [[Antigo Eigito]]. Filho de l rei [[Osorkon I]] i de la senhora Maatkare B, Shoshenq II era heirdeiro de ls XXI i XXII dinasties. Debido a la falta de probas, nun se sabe muito subre este faraó. 

==Sumo Pontífice de Amun==
Por buolta de 924 a.C., aquando de la ascençon de l sou pai al poder, Shoshenq ye nomeado Sumo Pontífice de Amun an Tebas, tamien cumo príncepe heirdeiro. Puode-se assi dezir que Shoshenq era l segundo huomo mais poderoso de l todo l reino. An Tebas, cuntrolaba la nobreza local i todos ls sentimientos andependentistas.

==Ls sous Çcendentes==
An 945 a.C., l Faraó [[Shoshenq I]] ampeçara ua nuoba política an Tebas: debido a sentimientos andependentistas de ls Sumos Pontífices, Shoshenq decidira anstalar il sou filho cumo Sumo Pontífice, garantido l cuntrolo desta region. Osorkon I cuntinou esta política, anstalando purmeiro l sou príncepe heirdeiro Shoshenq, i puis un outro filho, Iwelot. 

Todabia, l terceiro rei de la dinastie XXII nun cuntinou cun esta política, i deixou que Harsiese A, filho de Shoshenq II, fusse Sumo Pontífice. Harsiese, çcendente de la XXI dinastie i de la XXII dinastie, era l purfeito icon para la nobreza andependentista tebana. Por esso, Harsiese ampeçou a ousar l títalo de rei. Mesmo nun tenendo grande poder, ls sous çcendentes starien ambolbidos an ua guerra cebil que liebarie a la fragmentaçon política de l Eigito.

==Refréncias==
<references />
