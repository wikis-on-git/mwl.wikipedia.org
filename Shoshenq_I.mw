Shoshenq I (945-924 a.C.)<ref>[Kitchen,K., The Third Intermediate Period (1100-650BC), p.588]</ref> fui l purmeiro faraó de la XXII dinastie de l [[Antigo Eigito]], filho de l Grande Xefe de ls Ma (ua tribo de la Líbia), Nimlot. Este faraó aparece pula purmeira bez ne l recorde stórico durante l reino de l faraó Psusennes II. Ua stela de Abidos mostra-mos la ascendéncia de Shoshenq anquanto Grande Xefe de ls Ma, líder melitar de Busiris. Aquando de la sue coroaçon, nun ye reconhecido por todo Eigito como rei. L texto 4 de ls Anales de l Clérigo de Karnak mostra-mos que Shoshenq inda nun era reconhecido como rei an Tebas ne l sou segundo anho de reinado.

Aquando de l ampeço de l sou reinado, l Eigito se anconraba nua situaçon defícel i andeble. Durante muitos anhos, ls Sumos Pontífices de Amun, an Tebas, utilizaban il titulo de «rei», mesmo nun tenendo nanhun poder monárquico. Shoshenq I acabara cun esta situaçon al fazer il sou filho Iuput Sumo Pontífice de Amun. Alen disso, l Faraó casou la sue filha al terceiro profeta de Amun, DjedThutefankh A, criando assi ligaçones cun la aristocracie local.<ref>[Ibid., p.289]</ref> Il sou filho Iuput fizo la mesma cousa, i casou la sue filha Neskhonspakhered al joben DjedKhonsefankh A, de ua família amportante local.<ref>[Ibid.]</ref>

Este Faraó ye il famoso «Shishak» de la Bíblia, que atacou ls reinos de Israel i de Judá an 925 a.C., depuis de la debison de l Reino Ounido de Israel. Este ataque nun fui ua tentatiba de ambason, mas un raide, andicatibo de ls sues raizes tribales.
