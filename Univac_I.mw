[[Image:UNIVAC 1 demo.jpg|250px|right|thumb|[[J. Presper Eckert]] (al centro) amostra l UNIVAC pa l jornalista [[Walter Cronkite]]]] 
L '''UNIVAC''' I (l nome ben de '''UNIV'''ersal '''A'''utomatic '''C'''omputer - Cumputador Outomático Ounibersal) fui l purmeiro [[cumputador]] comercial fabricado i bendido ne ls [[Stados Ounidos]]. Era porgramado cuntrolando cerca de 6.000 chabes i lhigando  cabos a un painel. 

Fui porjetado por [[J. Presper Eckert]] i [[John Mauchly]], ls ambentores de l [[ENIAC]] pa ua ampresa fundada por dambos ls dous, la   ''Eckert-Mauchly Computer Corporation'', mas solo quedou apuis desta ser cumprada pula [[Remington Rand|Remington]] i passar a chamar-se UNIVAC. 

L purmeiro UNIVAC fui antregue al scritório de ls censos de ls Stados Ounidos an 31 de Márcio de 1951, mas demorou a ampeçar a funcionar. L purmeiro que antrou an funcionamiento fui l segundo a ser fabricado, pa l [[Pentágono]].

Porjetado para custar US$159,000, l UNIVAC I fui bendido por un précio antre US$1,250,000 e $1,500,000. Ne l total, 46 ounidades deste purmeiro modelo fúrun fabricadas.
Alguas ounidades stubírun an serbício por muitos anhos. La purmeira ounidade funcionou até 1963. Dues ounidades de la própia Remington funcionórun até 1968 i outra ounidade, de ua cumpanhie de siguros de l Tennesse, até 1970, cun mais de trieze anhos de serbício.

==Çcriçon==

L UNIVAC outelizaba 5.200 [[bálbula]]s, pesaba 13 toneladas i cunsumie 125 kW pa fazer 1905 ouperaçones por segundo, cun un reloijo (''clock'') de 2.25MHz. L sistema cumpleto acupaba mais de 35 m<sup>2</sup> de spácio.

La memória del cun mil palabras era guardada nun çpositibo chamado ''delay line memory'', custruído cun [[mercúrio]] i cristales [[piezoeilétrico]]s.
A la antrada i salida de anformaçones éran feitas por ua fita metálica de 1/2 polegada de lhargura i 400 m de cumprimento. Nurmalmente acumpanhados dun çpositibo ampressor chamado [[Uniprinter]], que, solo el, gastaba 14 kW.

[[Category:Purmeiros cumputadores]]

[[bn:ইউনিভাক ১]]
[[ca:UNIVAC I]]
[[cs:UNIVAC I]]
[[de:UNIVAC I]]
[[en:UNIVAC I]]
[[es:UNIVAC I]]
[[fi:UNIVAC I]]
[[fr:UNIVAC I]]
[[it:UNIVAC I]]
[[ja:UNIVAC I]]
[[ms:UNIVAC I]]
[[nl:UNIVAC I]]
[[pl:UNIVAC I]]
[[pt:UNIVAC I]]
[[ru:UNIVAC I]]
