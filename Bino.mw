[[Fexeiro:Wine grapes03.jpg|thumb|220px|right|Ubas pa fazer l '''bino''']]

L '''bino''' (de l grego antigo οἶνος atrabeç de l lhatin vīnum, que tanto puoden querer dezir "bino" cumo "bideira") ye, ua bubida alcólica feita por fermentaçon de l sumo de uba[1]. An la [[Ounion Ouropeia]] l bino ye lhegalmente definido cumo l porduto que ben solo pula fermentaçon parcial ó total de ubas frescas, anteiras ó smagadas ó inda de mostos[2].

La custituiçon química de las ubas permite que estas ferménten i que le seian ajuntados açúcres, ácidos, anzimas ó outros nutrientes[4]. Inda que eisisten outros fruitos cumo la maçana, que tambien puoden ser fermentados, ls "binos" son an giral chamados an funçon de l fruito a partir de l qual son oubtenidos (por eisemplo bino de maçana) i son an giral coincidos cumo binos de frutas[5][6]. La palabra bino (ó ls sous eiquibalentes an outras lhénguas) ye definido por lei an muitos países[7]. La fermentaçon de las ubas ye feita por bários tipos de lebeduras que gástan ls açúcres qeu stan an las ubas trasformando-os an álcol. Dependiendo de l tipo de bino, puoden ser outelizadas grandes bariedades de ubas i de lebeduras[8].

L bino ten ua longa stória que ben de pul menos a 6 000 a.C., pensando-se que tenga tenido ourige ne ls atuales territórios de la Geórgia[9][10] ó de l Eiran[11]. Acradita-se que l sou aparecimiento an la [[Ouropa|Ouropa]] terá acuntecido hai mais ó menos 6 500 anhos, an las atuales Bulgária ó Grécia i era mui quemum an la Grécia i Roma antigas. L bino tien zampenhado un papel amportante an bárias relegiones zde tempos antigos. L dius griego Dioniso i l dius romano Líber repersentában l bino, i inda hoije l bino ten un papel central an cerimónias relegiosas crestianas i judaicas cumo la Missa i l Kiddush.



[[Catadorie:Bino]]
[[pt: vinho]]
