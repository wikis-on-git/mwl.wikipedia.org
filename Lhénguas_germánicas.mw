Las '''lhénguas germánicas''' son un grupo de [[Lhéngua (lhenguística)|lhénguas]] cun un ourige quemun, faladas giralmente pulos çcendentes de ls [[Pobo germanico|pobos germanicos]] i faladas percipalmente an [[Ouropa]] i [[América de l Norte]]. 

== Classeficaçon ==

Las lhéguas germánicas debíden-se an trés grupos

* '''Grupo oucidental'''

* '''Grupo nórdico''' ó '''setetrional'''

* '''Grupo ouriental'''

== Stória ==

Pensa-se que todas las lhénguas germánica, tubírun un ourige quemun, l [[protogermánico]]. L protogermánico solo puodo ser recustruido, por meio de l [[método recustrutibo de cumparaçon]], porque nun eisisten anscriçones scritas de esta [[Heipóteses|heipotética]] lhéngua.

== Caratelísticas girales ==

La maiorie de las lhénguas germánicas çtínguen [[género gramatical]], [[númaro gramátical]] i [[causos gramaticales]].
Assi i todo, la lhéngua germánica mais falada, l [[Lhéngua anglesa|anglés]], perdiu la cumplexidade gramatical persente ne l restro de las lhénguas de sou grupo, trasformando-se nua [[lhéngua analítica]].

== Scrita ==

Las purmeiras eibidéncias de las [[Lhéngua|lhénguas]] germánicas bénen de nomes registrados ne l purmeiro seclo, por [[Tácito]] (an special an sou obra ''Germania''), mas la [[scritura]] mais antiga germánica remonta al seclo II antes de [[Cristo]] ne l [[casco Negau]]. Cerca de l seclo II dc, alguns ouradores de las purmeiras bariadades germánicas zambolbírun l [[Futhark antigo]], ua forma primetiba de l [[alfabeto rúnico]]. Las purmeiras anscriçones rúnicas tamien stan maiormente lhemitadas als nomes de pessonas, i defíceles de anterpretar. La lhenguaige [[Lhéngua gótica|gótico]] fui screbida an [[alfabeto gótico]] zambolbido por l oubispo [[Ulfilas]] an sou traduçon de la [[Bíblia]] ne l seclo IV. Mais tarde, ls sacerdotes crestianos i ls monges que falában i lhian lhatin, para alhá de sues bariadades natibas germánicas, ampeçórun a screbir las lhénguas germánicas cun [[Alfabeto lhatino|lhetras lhatinas]], un cachico demudadas. Assi i todo, durante la época de ls [[bikings]], las lhetras de l alfabeto rúnico mantubírun-se an uso quemun an ls países scandinabos. 

Para alhá desso de outelizar l alfabeto lhatino padron, muitas lhénguas germánicas outelizórun ua bariadade de [[acento]]s i lhetras adecionales, cumo la [[diéresis]], la ß (Eszett), Ĳ, Ø, Æ, A, A, U, O, Ð, Ȝ, i las runas [[Thorn|Þ]] i [[Wynn|Ƿ]].

[[Catadorie:Lhénguas germánicas]]
