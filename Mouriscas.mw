'''Mouriscas''' ye ua freguesie pertuesa de l cunceilho de Abrantes, cun 34,98&nbsp;Km² de ária i 1 832 habitantes (2011). Densidade: 52,4 hab/Km².

La freguesie de las Mouriscas queda na zona leste de l cunceilho a norte de l riu Teijo, i ten cumo bezinos dous munecípios i trés freguesies de Abrantes. Ls purmeiros son l Sardoal a noroeste i Maçon a nordeste i a leste. Las segundas son Cuncabada i Pego a sul i Alferrarede a oeste. Ye ribeirinha cun la borda dreita de l riu Teijo al longo de to l termo sul.

Ye a 7ª freguesie de l cunceilho an ária, a 8ª an populaçon i a 10ª an densidade demográfica.

== Stória ==
L Nome de Mouriscas resulta, segundo la lenda, de la palabra Mouro. Chamaba-se als Mouros cumbertidos a la cristandade - Mouriscos. Diç-se que la zeignaçon desta localidade deriba dun cunjunto de núcleos populacionales que se fúrun formando. Hai tamien quien cunte que fui este local l "sítio adonde dous suldados crestianos abusórun de la fraqueza de dues donzelas mouras".

== Património ==
* Puonte romana de Alferrarede ó Uolho de Bui

== Fiestas ==
Romarie de San Sabastian - demingo mais próssimo de l die 20 de Janeiro

Fiesta de l Sprito Santo

Fiesta de Nuossa Senhora de ls Matos - 15 de Agosto

Fiestas de ls Sparteiros (Júnio ó Júlio)

Fiesta de la Casa de l Pobo - dous purmeiros fines-de-sumana de Agosto

Fiestas de Berano - dous radadeiros fines de sumana de Agosto

Festibal Anternacional de Folclore - finales de Agosto

Fiesta de S. Simon
