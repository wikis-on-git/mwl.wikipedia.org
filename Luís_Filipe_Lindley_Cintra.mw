'''Luís Filipe Lindley Cintra''' <small>GCIP • ComL</small><ref>Luís Filipe Lindley Cintra fui cundecorado cula Orde de la Anstruçon Pública (Gran Cruç), i cula Orde de la Lhibardade (Quemendador).</ref> ([[Lisboua]], 5 de márcio de 1925 — [[Sesimbra]], 18 de agosto de 1991) fui un de ls mais amportantes filólogos i lhenguistas pertueses.

== Biografie ==
L sou pai era filho dun pertués i dua francesa chamada Delesque, la mai era filha dun anglés de la pequeinha nobreza de Kent i dua spanhola
([[Paíç Basco]]). Las suas armanas éran Maria Graziela Lindley Cintra Gomes (1932-2006) i Elizabeth Lindley Cintra (1926).<ref>{{citar lhibro|outores= Esteves, João e Castro, Zília Osório de|títalo= Feminae, Dicionário Contemporâneo|anho=2013|eiditora=CIG|lhocal=Lisboua|lhéngua=pertués}}</ref>

Porsor de la Faculdade de Letras de la Ounibersidade de Lisboua<ref>{{citar web|url=http://memoria.ul.pt/index.php/Cintra,_Lu%C3%ADs_Filipe_Lindley|títalo=Cintra, Luís Filipe Lindley|obra=Memória da Universidade|publicado=Ounibersidade de Lisboua|lhéngua=pertués|cunsultadata=10 de outubre de 2018}}</ref> (FLUL) zde 1951, adonde se licenciou i doutorou an filologie románica, tubo un amportante papel na ourientaçon de ambestigadores i docentes, tenendo tamien criado l ''Departamento de Linguística Geral e Românica'' i reformado l ''Centro de Estudos Filológicos'', an 1975, renomeado cumo ''Centro de Linguística da Universidade de Lisboa''.

Lindley Cintra ye un nome de refréncia pa l studo i ansino de la [[lhéngua pertuesa]], cun ua atividade anteletual i científica que permanece cumo legado an sues bárias obras.

An 24 de setembre de 1983 fui cundecorado cul grado de Quemendador de la Orde de la Lhibardade, i an 28 de júnio de 1988 cul grado de Gran Cruç de la Orde de la Anstruçon Pública.<ref>{{citar web|url=http://www.ordens.presidencia.pt/?idc=153|títalo=Cidadãos Nacionais Agraciados com Ordens Portuguesas|obra=Persidéncia de ça República Pertuesa|cunsultadata=10 de outubre de 2018|lhéngua=pertués}}</ref>

Casou cun Maria Adelaide dos Reis Valle, porsora, filha natural de Adelaide Elisa dos Reis, de quien tubo trés filhos, l ator Luís Miguel Cintra, Denis i Manuel Valle Cintra.

{{Refréncias}}

{{Portal3|Pertual}}
{{Rabisco}}

{{NM|1925|1991|Luís Filipe Lindley Cintra}}
[[Catadorie:Lhenguistas de Pertual]]
[[Catadorie:Lhéngua mirandesa]]
[[Catadorie:Lhéngua pertuesa]]
